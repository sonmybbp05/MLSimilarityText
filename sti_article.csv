"Nid","title","date","url","category","source","detail","image_url"
"2418","การอบขนมปัง “ดีต่อใจ” ทั้งผู้ให้และผู้รับ","Thu, 2020-04-16 09:59","http://www.stkc.go.th/node/2418","วิทยาศาสตร์ธรรมชาติ","","โลกของเรากำลังประสบกับวิกฤตด้านสุขภาพครั้งสำคัญ จากการที่โคโรนาไวรัสสายพันธุ์ใหม่กำลังแพร่ระบาดอยู่ในขณะนี้ ทำให้หลาย ๆ ประเทศต่างจำกัดกิจกรรมที่พลเมืองของตนสามารถทำได้ ไม่ว่าจะเป็นการเดินทาง หรือแม้แต่โรงเรียนหลายแห่งก็ถูกปิด ร้านอาหาร และธุรกิจอื่น ๆ ตามเมืองใหญ่ทั่วโลกก็ต้องปิดตัวลงด้วยเช่นกัน

เหตุฉุกเฉินสาธารณะในครั้งนี้ทำให้เราได้เห็นบุคคลบางประเภท เช่น กลุ่ม Panic Shopper หรือกลุ่มคนที่กลัวว่าจะไม่สามารถหาของใช้จำเป็นในชีวิตประจำวันได้ ดังนั้นพวกเขาจึงระดมซื้อทุกอย่างจากซุปเปอร์มาร์เก็ตเพื่อเตรียมพร้อมสำหรับวันข้างหน้า

และ “ขนมปัง” ก็เป็นสินค้าแรก ๆ ที่มักจะหายไปในสถานการณ์ฉุกเฉิน

ดังนั้น ถ้าหากคุณยังไม่เคยทำขนมปังตอนนี้อาจเป็นเวลาที่ดีที่จะหัดทำ การทำขนมปังนับว่าเป็นทักษะเพื่อความอยู่รอด ด้วยส่วนประกอบง่าย ๆ เพียงไม่กี่อย่าง เช่น แป้ง เกลือ และยีสต์ ก็สามารถอบขนมปังสดใหม่สำหรับครอบครัว เพื่อนบ้าน หรือเพื่อนร่วมงานได้

อย่างไรก็ดี การอบขนมปังไม่ได้เป็นเพียงแค่ทักษะการเอาชีวิตรอดที่มีประโยชน์เท่านั้น แต่ยังช่วยให้รู้สึกดีขึ้นในเวลาที่มีความเครียด และอันที่จริงแล้วการอบขนมปังและการทำอาหารก็เป็นหนึ่งในวิธีการที่นำมาใช้ในการบำบัดผู้ที่มีปัญหาสุขภาพจิตอยู่แล้ว

Julie Ohana นักสังคมสงเคราะห์ผู้หนึ่ง ได้เสนอวิธีการที่เธอเรียกว่า culinary therapy หรือการทำอาหารเพื่อการบำบัดให้แก่ผู้ป่วยของเธอในนครนิวยอร์ก เธอบอกว่า การที่ใช้คำว่า ‘บำบัด’ เพราะสำหรับเธอแล้วการทำอาหารถือเป็นการบำบัด และ 'การบำบัด' นั้นก็หมายถึงบางสิ่งบางอย่างที่ทำให้รู้สึกดี เป็นประโยชน์ และให้ผลดีต่อคนที่ทำสิ่งนั้นๆ


Julie Ohana ใช้การบำบัดด้วยการทำอาหารในการช่วยให้ผู้คนสามารถเอาชนะปัญหาหลายๆประเภท

เธออธิบายว่า เวลาที่อยู่ในครัว ไม่ว่าจะเป็นการทำอาหารหรืออบขนม ล้วนแต่ต้องใช้สมาธิในระดับหนึ่งทั้งสิ้น โดยเฉพาะอย่างยิ่งในเวลาที่กำลังอบขนม การอบขนมต้องทำตามสูตรทีละขั้นตอนอย่างแม่นยำ การนวดแป้งช่วยให้ผ่อนคลายและทิ้งความคิดอื่น ๆ ทั้งหมดเพื่อใช้สมาธิกับสิ่งที่กำลังทำอยู่ นอกจากนี้ยังช่วยลดความอึดอัด ลดความเครียด และช่วยให้มีความสุขอีกด้วย

เธอกล่าวต่อไปอีกว่า การอบขนมปังเป็นกระบวนการที่เต็มไปด้วยความรัก เพราะไม่เพียงแต่ทำให้รู้สึกดีแต่ยังสร้างสิ่งที่จับต้องได้ สัมผัสได้และกินได้ด้วย! เธอจึงเรียกการอบขนมปังว่าเป็นการใช้แรงงานที่เต็มไปด้วยความรัก

Ohana กล่าวส่งท้ายว่า สิ่งที่ผู้ทำขนมปังทุกคนทราบดีก็คือ การที่ได้มอบของอร่อย และขนมที่อบอย่างดี ทำให้ทั้งผู้ให้และผู้รับต่างรู้สึกดี การอบขนมไม่ได้เป็นเพียงสิ่งที่ทำเพื่อคนอื่นเท่านั้น แต่คนที่ทำก็ได้รับประโยชน์ด้วยเช่นเดียวกัน'

Cr  https://www.voathai.com/a/baking-is-good-for-mental-health/5369425.html","https://www.stkc.go.th/sites/default/files/stiarticle_images/1587005942.jpg"
"2414","""แอปเปิล-กูเกิล"" ผนึกกำลังวางระบบติดตามเส้นทางโควิดระบาด","Wed, 2020-04-15 10:43","http://www.stkc.go.th/node/2414","วิศวกรรมศาสตร์และเทคโนโลยี","","แอปเปิล (Apple) และ กูเกิล (Google) ผนึกกำลังพัฒนาเทคโนโลยีที่สามารถแจ้งเตือนผู้คนให้ทราบว่าพวกเขาอาจเข้าใกล้ผู้ที่อาจติดเชื้อโคโรนาไวรัสได้ โดยไม่ต้องเข้าถึงแอพพลิเคชั่นใดๆ และใช้ได้ทั้งระบบ iOS และแอนดรอยด์

2 ยักษ์ใหญ่ด้านเทคโนโลยีโลก ประกาศความร่วมมือครั้งสำคัญเมื่อวันศุกร์ ในการพัฒนาระบบ API หรือฟังก์ชันเชื่อมต่อกับโปรแกรมอื่นๆ เพื่อใช้ติดตามเส้นทางการระบาดของโควิด-19 ที่จะนำมาใช้ในเดือนพฤษภาคมนี้

นอกจากนี้ ทั้ง 2 บริษัทยังร่วมกันออกแบบระบบติดตามตัวบุคคลผ่านสัญญาณบลูทูธ เพื่อระบุว่าบุคคลนั้นใกล้ชิดกับใครเป็นระยะเวลานานมากพอที่จะแพร่เชื้อหรือรับเชื้อได้แค่ไหน และหากพบว่าใครในเครือข่ายใกล้ชิดตรวจพบว่าติดเชื้อโคโรนาไวรัส ระบบแจ้งเตือนไปยังผู้ใช้ทันที ซึ่งระบบดังกล่าวยังอยู่ระหว่างการทดสอบในอาสาสมัครเท่านั้น โดยในแถลงการณ์ของแอปเปิลและกูเกิล ยืนยันว่าจะไม่มีการบันทึกข้อมูลส่วนตัวของผู้ใช้ในระบบนี้

ทั้งนี้ ทางเว็บไซต์บลูมเบิร์ก ซีเอ็นบีซี และบีบีซี รายงานว่า ประธานาธิบดีโดนัลด์ ทรัมป์ แห่งสหรัฐฯ อาจสนับสนุนการพัฒนาระบบติดตามตัวบุคคลนี้ เพื่อสกัดกั้นการระบาดของโควิด-19 ในประเทศ ซึ่งมีผู้ติดเชื้อ 480,000 ราย และเสียชีวิต 18,000 คนแล้ว

ระบบติดตามตัวบุคคลเพื่อจับตาเส้นทางการระบาดของโควิด-19 ไม่ใช่เรื่องใหม่นัก เพราะบางประเทศอย่างสิงคโปร์ อิสราเอล เกาหลีใต้ และโปแลนด์ นำระบบดังกล่าวมาใช้ติดตามประชาชนในประเทศ เพื่อรับมือกับโควิด-19 และตอนนี้อังกฤษ ฝรั่งเศส และเยอรมนี เตรียมผลักดันนโยบายดังกล่าวด้วยเช่นกัน

ที่มา https://www.voathai.com/a/apple-google-joined-hands-for-covid-tracking-system-04102020/5367720.html","https://www.stkc.go.th/sites/default/files/stiarticle_images/1586922210.jpg"
"2411","นักวิทยาศาสตร์ชี้ จุลินทรีย์มีชีวิตในหินโบราณใต้ท้องสมุทรโลกแสดงความน่าจะเป็นของสิ่งมีชีวิตบนดาวอังคาร","Tue, 2020-04-14 09:26","http://www.stkc.go.th/node/2411","วิทยาศาสตร์ธรรมชาติ","","ทีมวิจัยที่นำโดย โยเฮ ซูซูกิ จากมหาวิทยาลัยโตเกียว เป็นทีมล่าสุดที่ไม่ลดละความพยายามที่จะพิสูจน์ว่า มีสิ่งมีชีวิตขนาดเล็กซ่อนอยู่ตามหินโบราณใต้ท้องสมุทร และค้นพบเซลล์สิ่งมีชีวิตอาศัยอยู่ภายในก้อนหินโบราณที่เปลือกโลกใต้สมุทรอันหนาวเย็น ทางตอนใต้ของพื้นมหาสมุทรแปซิฟิก

การค้นพบนี้ทำให้วงการนักวิทยาศาสตร์งุนงงว่า เชื้อจุลินทรีย์เหล่านี้ซึ่งมีอยู่เป็นล้านๆ ตัว สามารถมีชีวิตอยู่รอดท่ามกลางสภาวะที่ไม่น่าเอื้ออำนวย ภายในก้อนหินอายุหลายล้านปีได้อย่างไร

อย่างไรก็ดี การค้นพบนี้กลับมาสนับสนุนความน่าจะเป็นที่ว่า สิ่งมีชีวิตขนาดจิ๋วระดับจุลินทรีย์นั้นอาจมีอยู่เต็มไปหมดในเปลือกโลกใต้สมุทร ซึ่งประกอบไปด้วยชั้นหินขนาดมหึมาที่สูงเท่าๆ กับเขาเอเวอเรสต์ และกระจายตัวครอบคลุมพื้นที่ 3 ใน 5 ของโลก ทั้งยังทำให้นักวิทยาศาสตร์เชื่อว่า สิ่งมีชีวิตระดับนี้อาจยังมีชีวิตอยู่ในเทือกเขาต่างๆ บนดาวอังคารซึ่งครั้งหนึ่งถูกปกคลุมด้วยพื้นมหาสมุทร

ทั้งนี้ เปลือกโลกใต้สมุทรนั้นก่อตัวขึ้นมาค่อนข้างต่อเนื่องเป็นเวลาราว 3,800 ล้านปีแล้ว บริเวณแนวเทือกเขาใต้ทะเลที่ทอดตัวยาวเป็นระยะทาง 40,000 ไมล์ หรือประมาณ 64,373 กิโลเมตรรอบโลก และส่วนใหญ่ประกอบไปด้วยหินชนิดที่เรียกว่า หินบะซอลต์ หรือหินอัคนีพุ ที่เกิดจากการเย็นตัวของลาวาอย่างรวดเร็วผสมกับน้ำทะเลเย็นจัด และก่อให้เกิดพลังงานที่สามารถช่วยหล่อเลี้ยงจุลินทรีย์ชีวิตตามพื้นสมุทร หรือลึกไปกว่านั้น ดังที่พิสูจน์จากการค้นพบข้างต้น

ในระหว่างการศึกษาวิจัยที่นำโดย ซูซูกิ นั้น ทีมงานสกัดหินจากใต้สมุทรมาทำความสะอาดให้มั่นใจว่า ไม่มีน้ำทะเลที่เต็มไปด้วยจุลินทรีย์ต่างๆ หลงเหลืออยู่ และฆ่าเชื้อพื้นผิวภายนอกอย่างละเอียด ก่อนจะผ่าหินออกมาและพบว่ายังมีสิ่งมีชีวิตขนาดจิ๋ว ซึ่ง มาเรีย-ปาส ซอร์ซาโน นักวิทยาศาสตร์อาวุโสจากศูนย์ชีวดาราศาสตร์ (Center of Astrobiology) ในสเปน ซึ่งไม่ได้เข้าร่วมการวิจัยนี้ แต่คุ้นเคยกับประเด็นนี้ ให้ความเห็นว่า สิ่งที่ทีมของซูซูกิค้นพบ น่าจะเป็นผู้อยู่อาศัยที่แท้จริงของเปลือกโลกของเรา

การที่สิ่งมีชีวิตขนาดจิ๋วจำนวนมหาศาลเหล่านี้มีชีวิตอยู่อย่างหนาแน่นในสภาพแวดล้อมที่ความดันอากาศสูงราว 8,520 ปอนด์ต่อตารางนิ้ว หรือ 3,865 กิโลกรัมต่อตารางนิ้ว เทียบกับระดับความดันปกติบนพื้นผิวโลกที่ 14.7 ปอนด์ ต่อตารางนิ้ว หรือราว 6.6 กิโลกรัมต่อตารางนิ้ว และมีสารอาหารอันน้อยนิด เป็นหลักฐานที่พิสูจน์ถึงวิถีของความหลากหลายทางชีวภาพ โดยเฉพาะ จุลินทรีย์ชีวิต ที่ดำเนินเพื่อดำรงชีพอยู่ได้

การศึกษาลึกลงไปพบว่า สิ่งมีชีวิตที่ค้นพบจากก้อนหินโบราณนี้ มีรายละเอียดทางพันธุกรรมที่ต่างจากพวกที่นักวิทยาศาสตร์พบเจอบนพื้นเปลือกโลกใต้สมุทร กล่าวคือ จุลินทรีย์ชีวิตกลุ่มที่เพิ่งพบเจอนี้ ไม่สามารถสังเคราะห์อาหารด้วยตนเองได้ และต้องหาอาหารจากสิ่งแวดล้อม ซึ่งในกรณีของพวกมัน ก็คือ พลังงานจากอินทรียวัตถุ ซึ่งอาจเป็นของเสียหรือซากสัตว์ทะเลที่ตกลงมาอยู่ก้นทะเล หรือไม่ก็ส่วนย่อยสลายทางเคมีที่ไม่ใช่ส่วนที่เป็นชีวภาพของเปลือกโลกนั่นเอง

ซูซูกิ ผู้ซึ่งเป็นผู้นำทีมจัดทำรายงานชิ้นนี้ที่ตีพิมพ์ในวารสาร Communications Biology กล่าวว่า สารอาหารทั้งหมดนี้ถูกกักเก็บจนเข้มข้นและผสมกับโคลนที่ติดอยู่ตามรอยแตกของหิน จนกลายมาเป็นเหมือน โคลนมหัศจรรย์ที่ช่วยให้ชีวิตดำรงอยู่ได้

นอกจากสารอาหารเหล่านี้แล้ว ซูซูกิ บอกด้วยว่า จุลินทรีย์ในก้อนหินโบราณใต้ท้องสมุทร ยังกินก๊าซมีเทนที่อยู่ในหินเป็นอาหารด้วย แต่นักวิจัยยังหาคำอธิบายไม่ได้ว่า ก๊าซนี้มีที่มาจากไหน

อารยา อูดรี นักวิทยาศาสตร์ด้านดาวเคราะห์จาก มหาวิทยาลัยเนวาดา ซึ่งไม่ได้ร่วมจัดทำรายงานนี้ ให้ความเห็นว่า การยืนยันถึงการมีชีวิตอยู่ของจุลินทรีย์ชีวิตในก้อนหินโบราณนี้ นำมาสู่ความหวังที่จะพิสูจน์ว่า น่าจะมีสิ่งมีชีวิตหลงเหลืออยู่บนดาวอังคาร เนื่องจากหินบะซอลต์จากพื้นสมุทรของโลกมีลักษณะทางเคมีที่คล้ายกับหินบะซอลต์ที่พบบนดาวอังคารมาก โดยเฉพาะอย่างยิ่งเมื่อก๊าซมีเทนนั้นมีอยู่บนดาวอังคารด้วยเช่นกัน

ซอร์ซาโน นักวิทยาศาสตร์อาวุโสจากศูนย์ชีวดาราศาสตร์ กล่าวเพิ่มเติมว่า หากเชื้อจุลินทรีย์สามารถรอดชีวิตอยู่บนดาวอังคาร และรอดมหันตภัยกัมมันตภาพรังสีบนพื้นผิวดาวมาได้ มนุษย์อาจมีโอกาสค้นพบสิ่งมีชีวิตขนาดจิ๋วที่ว่านี้ในไม่ช้า โดยโครงการสำรวจอวกาศร่วมระหว่างยุโรปและรัสเซีย มีแผนปล่อย ยานโรเวอร์ Rosalind Franklin ของโครงการ Exomars เพื่อสำรวจสิ่งมีชีวิตบนดาวอังคาร และมีกำหนดลงจอดในพื้นที่ที่เต็มไปด้วยโคลนซึ่งเต็มไปด้วยโมเลกุลของสารอินทรีย์ ขณะที่องค์การนาซา มีแผนปล่อยยานโรเวอร์ Perseverance ไปเก็บตัวอย่างหินบริเวณปล่องภูเขาไฟบนดาวอังคารซึ่งมีโคลนแบบเดียวกันอยู่เต็มไปหมด ในช่วงฤดูร้อนของปีนี้ด้วย

มาร์ค เลเวอร์ นักนิเวศน์วิทยาจากมหาวิทยาลัยอาร์ฮุส ในประเทศเดนมาร์ก ซึ่งเคยร่วมเขียนรายงานเกี่ยวกับสภาพแวดล้อมในมหาสมุทร กล่าวเสริมว่า การพิสูจน์ว่าเชื้อจุลินทรีย์สามารถมีชีวิตอยู่ได้บนดาวอังคาร อาจนำไปสู่การค้นพบที่ยิ่งใหญ่กว่าในจักรวาล ว่ายังมีสิ่งมีชีวิตอื่นๆ ที่เราไม่รู้และรอการค้นหาอยู่

ที่มา https://www.voathai.com/a/national-geographic-society-microbes-ocean-crust-mars/5366867.html","https://www.stkc.go.th/sites/default/files/stiarticle_images/1586831209.jpg"
"2409","แพทย์แนะหยุดสัมผัสใบหน้าตัวเอง ลดโอกาสติดเชื้อโควิด-19","Mon, 2020-04-13 09:52","http://www.stkc.go.th/node/2409","วิทยาศาสตร์การแพทย์","","เจ้าหน้าที่สาธารณสุขกล่าวว่า การแพร่ระบาดของโคโรนาไวรัสช่วยเตือนว่าเราสัมผัสใบหน้าตัวเองกันบ่อยครั้งเกินไป หากลดพฤติกรรมนี้ลงก็จะช่วยยับยั้งการแพร่กระจายของไวรัสได้

หากเราลองนึกถึงสิ่งที่มีเชื้อโรคที่สัมผัสอยู่ทั้งวัน ไม่ว่าจะเป็นโทรศัพท์มือถือ กุญแจรถ ประตู ลิฟท์ หรือแม้แต่เงินสด ซึ่งไม่ทราบเลยว่ามาจากที่ไหนบ้าง และหากแบคทีเรีย ไวรัส และสารก่อภูมิแพ้ทั้งหมดจากสิ่งของเหล่านั้นเข้าสู่ร่างกายของเราผ่านทางเยื่อเมือกในจมูก ปาก และดวงตา หรือผ่านทางรอยแผลบนใบหน้าหรือลำคอ ที่ไม่ทราบว่ามีอยู่ จะเกิดอะไรขึ้น?​

ในการวิจัยเมื่อปีพ.ศ. 2558 มหาวิทยาลัยซิดนีย์ได้สังเกตนักเรียนแพทย์ทางกล้องวิดีโอ และบันทึกจำนวนครั้งที่พวกเขาเอามือจับใบหน้าตัวเอง และพบว่า นักเรียนแพทย์ 26 คนได้สัมผัสใบหน้าตัวเองโดยเฉลี่ย 23 ครั้งต่อชั่วโมง และมีการสัมผัสดวงตา จมูก หรือปากถึง 44%

การที่จะไม่จับต้องใบหน้าของตัวเองนั้นยากกว่าที่คิด ซึ่งเจ้าหน้าที่กล่าวว่า หากใครมีเชื้อโรคที่นิ้วมือ แค่เพียงสัมผัสเดียวเท่านั้นเชื้อโรคก็สามารถเข้าสู่ร่างกายผ่านรูจมูก ตา หรือปากได้

ดร. Dawn Mueni Becker ผู้เชี่ยวชาญด้านโรคติดเชื้อที่เมือง Gainesville รัฐ Florida กล่าวว่า เชื้อไวรัสที่ส่งผลกระทบต่อระบบทางเดินหายใจเข้าสู่ร่างกายผ่านทางเยื่อเมือกที่พบในจมูก ช่องปาก และริมฝีปาก การล้างมือไม่สะอาดจะทำให้ง่ายต่อการติดเชื้อไวรัสด้วยวิธีนี้

แต่มนุษย์เราจับใบหน้าตัวเองมาตลอดทั้งชีวิต และการหยุดนิสัยที่ว่านี้พูดง่ายแต่ทำยาก

เมื่อเดือนที่แล้วได้มีการเผยแพร่วีดีโอในโลกโซเชียล ที่แสดงภาพเจ้าหน้าที่สาธารณสุขของรัฐแคลิฟอร์เนียสัมผัสใบหน้าของเธอเองในระหว่างการแถลงข่าวแนะนำผู้คนไม่ให้ทำเช่นนั้น เพื่อป้องกันการแพร่ระบาดของโคโรนาไวรัส

เธอบอกว่า เราต้องเริ่มด้วยการไม่แตะต้องใบหน้าของตัวเอง เพราะหนึ่งในวิธีหลักที่ไวรัสแพร่กระจายคือการที่คนเราสัมผัสปาก จมูก หรือดวงตาของตน จากนั้นเธอก็เอานิ้วแตะที่ลิ้นของเธอเพื่อที่จะพลิกเอกสารไปยังหน้าถัดไป ซึ่งดูเหมือนเธอจะไม่รู้ตัวเลยว่า ไม่ได้ทำตามคำแนะนำของตัวเธอเองเลย

เช่นเดียวกับพฤติกรรมส่วนใหญ่ การจับใบหน้าอย่างต่อเนื่องเริ่มตั้งแต่อายุยังน้อยจนติดเป็นนิสัย ผู้คนจับใบหน้าตัวเองด้วยเหตุผลที่แตกต่างกัน การศึกษาของรัฐบาลกลางในปีพ.ศ 2557 ฉบับหนึ่งระบุว่า การสัมผัสใบหน้าตัวเองจะช่วยลดความเครียดและความรู้สึกอึดอัดได้

การศึกษาระบุว่า การเผลอจับหน้าตัวเองโดยที่ไม่รู้ตัวนั้นเกิดขึ้นกับมนุษย์ทุกคนโดยเฉพาะอย่างยิ่งในสถานการณ์ที่เคร่งเครียด

อย่างไรก็ตาม มีวิธีที่ปลอดภัยในการสัมผัสใบหน้าของตัวเองหากไม่สามารถหยุดตัวเองได้

ดร. Becker บอกว่า มีวิธีที่จะลดโอกาสการติดเชื้อจากการสัมผัสใบหน้า เช่น ควรมีกระดาษทิชชู่ไว้ใกล้ ๆ ในกรณีที่มีน้ำมูกไหล หรือไอจาม และใช้กระดาษชำระเวลาที่จับใบหน้าตัวเองแทนที่จะใช้มือเปล่า การมีสติ และรับรู้ถึงพฤติกรรมนี้ของตนก็สามารถช่วยในการหลีกเลี่ยงการจับใบหน้าของตัวเองได้

นอกจากนี้ศูนย์ควบคุมและป้องกันโรคสหรัฐฯ (CDC) ยังแนะนำให้ล้างมือด้วยสบู่และน้ำอย่างน้อย 20 วินาที หากไม่มีน้ำ ก็สามารถใช้เจลทำความสะอาดมือแบบที่ผสมแอลกอฮอล์อย่างน้อย 60% และว่า การใช้สบู่และน้ำในการล้างมือที่สกปรกอย่างเห็นได้ชัด คือวิธีที่ดีที่สุด และโดยเฉพาะอย่างยิ่งหลังจากที่ใช้ห้องน้ำ สั่งน้ำมูก ไอ หรือจาม

ที่มา  https://www.voathai.com/a/coronavirus-stop-touching-face-challenge/5361340.html","https://www.stkc.go.th/sites/default/files/stiarticle_images/1586746375.jpg"
"2403","'เต้นบำบัด' กิจกรรมช่วยคลายเครียดในครอบครัวช่วงกักตัวอยู่บ้าน","Fri, 2020-04-10 09:33","http://www.stkc.go.th/node/2403","วิทยาศาสตร์การแพทย์","","ขณะที่นักจิตวิทยาส่วนหนึ่งแนะให้เรารับมือกับความเครียดด้วยการทำสมาธินั้น นักจิตวิทยาและนักบำบัดความเครียดด้วยการเต้นหรือ dance therapist บางคนเสนอว่า เราอาจจัดการกับปัญหานี้ได้ด้วยการปลดปล่อยตัวเอง

มีการศึกษาทางวิทยาศาสตร์หลายชิ้นที่แสดงว่า ดนตรีกับการเคลื่อนไหวเข้าจังหวะนั้นช่วยสร้างความสุขและความอิ่มเอิบได้แม้จะเป็นในช่วงสั้น ๆ ก็ตาม เพราะเมื่อเราขยับแขนขาและกล้ามเนื้อ ร่างกายก็จะปล่อยฮอร์โมนเอ็นโดฟินออกมา

นอกจากนั้น ประสบการณ์ที่เรามีในกลุ่มร่วมกับคนอื่นจากการเต้นรำยังช่วยสร้างความเชื่อมต่อผ่านทางการแสดงออก และทำให้เรารู้สึกว่าเป็นส่วนหนึ่งของกลุ่มสังคมในลักษณะที่ว่า ผลงานของกลุ่มนั้นจะดีกว่าหรือให้ผลได้มากกว่าผลรวมจากการที่ต่างคนต่างทำนั่นเอง

นักจิตวิทยาอธิบายด้วยว่า ประโยชน์ของการปลดปล่อยอารมณ์ผ่านการเต้นนี้นอกจากจะดีต่อใจกับผู้ใหญ่แล้ว ยังเป็นประโยชน์สำหรับเด็ก ๆ ด้วย เพราะช่วยให้เด็กได้แสดงออกทางอารมณ์ผ่านภาษาท่าทางมากกว่าด้วยวาจาแต่เพียงอย่างเดียว

นอกจากนั้น เมื่อเราได้สื่อสารกับร่างกายผ่านท่วงท่าการเต้นรำและเสียงเพลง กิจกรรมที่ว่านี้จะเข้าไปสัมผัสกับความรู้สึกลึก ๆ ของเรา และเปิดโอกาสให้กับอะไรบางอย่างที่อาจจะดูไร้สาระแต่ก็นับเป็นความคิดสร้างสรรค์อย่างหนึ่งด้วย

และที่สำคัญกว่านั้น โดยเฉพาะสำหรับคนที่มีสมาชิกรุ่นเยาว์อยู่ในบ้าน การมีกิจกรรมเต้นร่วมกันนี้จะเปลี่ยนเด็กของเราจากการเป็นผู้รับประสบการณ์แต่เพียงฝ่ายเดียว ให้กลายเป็นผู้สร้างประสบการณ์ รวมทั้งยังช่วยสร้างโมเมนต์ของประสบการณ์ร่วมที่น่าจดจำในครอบครัวด้วย

ยิ่งกว่านั้น คุณโจดี้ เวเกอร์ นักบำบัดด้วยวิธีเต้นรำที่โรงพยาบาล Dominion Hospital ในรัฐเวอร์จิเนีย ยังชี้ว่า เมื่อเราเต้นรำ ศูนย์ควบคุมความพึงพอใจในสมองของเราจะทำงาน ซึ่งเรื่องนี้ก็จะเป็นผลดีต่อทั้งสมอง ดีต่ออารมณ์ ดีต่อกาย และดีต่อความสัมพันธ์ทางสังคมโดยรวมด้วยนั่นเอง

ที่มา https://www.voathai.com/a/dance-therapy-ct/5365523.html","https://www.stkc.go.th/sites/default/files/stiarticle_images/1586485980.jpg"
"2400","“เสพติดดิจิตัล” ภัยเงียบต่อสุขภาพ","Thu, 2020-04-09 08:34","http://www.stkc.go.th/node/2400","วิศวกรรมศาสตร์และเทคโนโลยี","","การใช้งานสมาร์ทโฟนหรือแท็บเล็ต กลายเป็นส่วนหนึ่งในชีวิตประจำวัน บางคนจ้องหน้าจอจนเกิดความเจ็บป่วย หลายองค์กรพยายามออกมาสร้างแรงกระเพื่อม เพื่อให้สังคมตระหนักถึงภัยของการ “เสพติดดิจิตัล”

ในโลกยุคที่เทคโนโลยีรายล้อมตัวเรา ไม่ว่าจะเป็นภาพยนตร์ถ่ายทอดผ่านอินเทอร์เน็ต เกมส์ หรือแอพพลิเคชั่นสังคมออนไลน์ ทั้งหมดนี้ล้วนแล้วแต่ที่จะพยายามดึงความสนใจจากผู้ใช้งาน หลายคนจ้องหน้าจอเป็นเวลานาน ซึ่งก่อให้เกิดผลเสียที่หลากหลาย ส่งผลให้สุขภาพย่ำแย่ จึงมีกลุ่มคนที่ออกมาเตือนเพื่อให้คนทั่วไปรู้เท่าทัน และต้องการที่จะสร้าง “ความสุขสมดุลในโลกยุคดิจิตัล” ให้กับสังคมปัจจุบัน

คุณ Nina Hersher ผู้บริหารระดับสูงของสมาคมการค้า Digital Wellness Collective บอกว่า “เรากำลังอยู่ในยุคที่ความสนใจของคน ถูกตีเป็นมูลค่าทางด้านเศรษฐกิจ” โดยองค์กรที่เธอทำงานแห่งนี้มีเป้าหมายเพื่อหาจุดสมดุลในการใช้เทคโนโลยีสำหรับคนทั่วไป ให้เหมาะสมทั้งด้านร่างกาย อารมณ์และจิตใจ

คุณ Hersher เป็นนักสังคมสงเคราะห์ที่ต้องต่อสู้กับอาการพูดติดอ่างในวัยเด็ก ซึ่งเธอชี้ว่าเคยใช้การสบตากับคู่สนทนาเพื่อส่งสัญญาณว่าเธอต้องการจะสื่อสารด้วย

เธอบอกกับวีโอเอว่า “ทุกวันนี้คนใช้มือถือ แทบจะไม่ละสายตาจากหน้าจอ เธอจึงอยากจะสร้างความเปลี่ยนแปลง ให้คนหันมาสนใจกับสิ่งที่เกิดขึ้นรอบตัว อยู่กับปัจจุบันมากกว่านี้”

ความเจ็บป่วยจากการเสพติดดิจิตัลเกิดขึ้นได้หลายรูปแบบ ยกตัวอย่างเช่น

“Nomophobia” หรืออาการหวาดกลัวจากการขาดโทรศัพท์มือถือเพื่อติดต่อสื่อสาร

""Tech neck"" คืออาการปวดคอจากการก้มมองหน้าจอโทรศัพท์มือถือเป็นเวลานาน โดยการก้มที่ 45 องศาทำให้คอต้องรับน้ำหนักของศีรษะที่มากกว่าปกติ

“Email Apnea” เป็นอาการกลั้นลมหายใจโดยไม่รู้ตัวขณะอ่านหรือพิมพ์ข้อความผ่านหน้าจอ

นักจิตวิทยา Anatasia Kim ซึ่งเป็นผู้ช่วยศาสตราจารย์จากสถาบัน the Wright Institute ที่ตั้งในเมือง Berkeley รัฐแคลิฟอร์เนีย กล่าวว่า “หากคุณมีอาการตื่นเต้นทุกครั้งที่จำนวนคนกดไลค์เพิ่มสูงขึ้น ถือว่าเป็นอีกหนึ่งสัญญาณอันตรายที่ไม่ควรมองข้าม”

ทางด้านพยาบาลผดุงครรภ์ Kristen Graser เล่าถึงเหตุการณ์ที่ทำให้เธอตัดสินใจลดการใช้โทรศัพท์มือถือ สืบเนื่องมาจากวันที่เธอกำลังดูแลเด็กแรกเกิด แต่ด้วยความคุ้นเคยเธอได้เหลือบมองหน้าจอมือถือ จุดนั้นเองทำให้คุณ Graser ตระหนักได้ว่าเธอกำลังสูญเสียการควบคุมตัวเอง

ปัจจุบันมีหลายองค์กรที่พยายามรณรงค์ให้สังคมเห็นถึงข้อเสียของการใช้เวลากับเทคโนโลยีที่มากเกินไป เช่น องค์กร America Offline ได้สร้างการออกค่ายสำหรับวัยรุ่นที่ปราศจากอุปกรณ์อิเล็กทรอนิกส์ ซึ่งโครงการนี้ริเริ่มมาจากโค้ชบาสเก็ตบอลเยาวชนที่อยากให้เด็กลดการจ้องหน้าจอ

แม้การใช้ชีวิตโดยปราศจากเทคโนโลยีการสื่อสารอาจจะเป็นสิ่งที่สุดโต่งจนเกินไปสำหรับใครหลายคน สิ่งที่ควรทำมากที่สุดคือหาจุดสมดุลในการใช้ประโยชน์ของอุปกรณ์เหล่านี้โดยไม่ให้มันมาทำลายสุขภาพและชีวิตของเรา

ที่มา  https://www.voathai.com/a/digital-wellness-ks/5356475.html","https://www.stkc.go.th/sites/default/files/stiarticle_images/1586396066.jpg"
"2399","วิธีรักษาสุขภาพจิตในระหว่างการกักตัวอยู่ในบ้าน","Wed, 2020-04-08 10:53","http://www.stkc.go.th/node/2399","วิทยาศาสตร์การแพทย์","","รัฐบาลหลายๆ ประเทศทั่วโลกได้ร้องขอหรือสั่งให้พลเมืองกักกันตัวเอง และอยู่บ้านเพื่อหลีกเลี่ยงการติดต่อกับคนอื่น

การกักตัวเองจะช่วยชะลอการแพร่กระจายของโรคต่างๆ เช่น COVID-19 ซึ่งพบเป็นครั้งแรกที่ประเทศจีนในช่วงปลายเดือนธันวาคมและกลายเป็นภาวะฉุกเฉินด้านสาธารณะสุขทั่วโลกอย่างรวดเร็ว

อย่างไรก็ตาม การกักตัวเองอยู่ในบ้านอาจทำให้เกิดปัญหาสุขภาพได้ โดยความเสี่ยงในเรื่องความวิตกกังวลและภาวะซึมเศร้าอันเป็นผลมาจากการกักกันตัวเองนั้นมีเพิ่มมากขึ้น

ดังนั้นผู้เชี่ยวชาญด้านสุขภาพทั่วโลกจึงเสนอคำแนะนำเพื่อช่วยให้สามารถรับมือกับผลกระทบที่ไม่พึงประสงค์ของการกักตัวเองที่มีต่อสุขภาพจิตได้

Claudia W. Allen นักจิตวิทยา หัวหน้าภาควิชาพฤติกรรมศาสตร์คณะแพทยศาสตร์ และหัวหน้าศูนย์ Family Stress Clinic มหาวิทยาลัยเวอร์จิเนีย แนะนำวิธีที่จะช่วยรักษาสุขภาพจิตไว้ดังนี้

ทำทุกอย่างตามปกติ ทำทุกอย่างตามปกติมากที่สุดเท่าที่ทำได้ เพื่อช่วยให้มีสุขภาพดีในระหว่างการกักตัว เช่นควรตื่นนอนและแต่งตัวตามเวลาปกติ คนที่อยู่ในชุดนอนทั้งวันอาจทำให้รู้สึกว่าไม่อยากจะทำอะไร หรือไม่มีเป้าหมาย

วางแผนการ ควรมีการวางแผน เขียนรายการกิจกรรมและกำหนดเวลา กิจกรรมเหล่านั้นอาจรวมถึงการทำความสะอาดบ้าน ชำระค่าใช้จ่าย โทรศัพท์ และเตรียมอาหาร ผู้เชี่ยวชาญด้านสุขภาพยังแนะนำให้ทานอาหารตามเวลาปกติด้วย

มีกิจกรรมดูแลตัวเอง ควรมีกิจกรรม “การดูแลตนเอง” ในระหว่างการกักตัว เช่นการออกกำลังกาย การอ่านหนังสือ หรือการเล่นดนตรี การออกกำลังกายเป็นสิ่งสำคัญ แม้ว่าจะอยู่แต่ในบ้าน แต่ต้องไม่ลืมที่จะขยับร่างกาย หรืออาจจะเข้าคลาสออกกำลังกายออนไลน์

ออกไปข้างนอกบ้าน ควรออกไปใช้เวลาอยู่นอกบ้านบ้าง ธรรมชาติสามารถช่วยบรรเทาความเบื่อและความตึงเครียดอื่นๆ ที่เกิดจากการกักตัวได้ เช่นการออกไปเดินเล่น ทำงานในสวนหลังบ้าน ปลูกผัก สำรวจป่า รับแสงแดด และล้างรถหรือรถจักรยาน

ใช้สื่อสังคมออนไลน์อย่างฉลาด สื่อสังคมออนไลน์เชื่อมโยงผู้คนไว้ด้วยกัน แต่ถ้าใช้มากเกินไปอาจก่อให้เกิดอันตรายได้

Claudia Allen กล่าวว่าการศึกษาบางชิ้นแสดงให้เห็นว่าสื่อสังคมออนไลน์สามารถทำให้บางคนรู้สึกว่าถูกทอดทิ้ง ดังนั้นควรใช้อย่างชาญฉลาด เช่นใช้ในการพูดคุยกับเพื่อน ครอบครัว เพื่อนบ้าน และคนอื่นๆ ผ่านบริการสื่อสารผ่านวิดีโอ

หาวิธีช่วยเหลือผู้อื่น การช่วยเหลือผู้อื่นเป็นอีกวิธีหนึ่งในการยกระดับจิตใจในระหว่างการกักตัว ซึ่งอาจเป็นเรื่องที่ทำได้ง่ายๆ เช่นการโทรหาคนที่อยู่คนเดียว หรือทักทายเพื่อนบ้านจากทางหน้าต่าง นอกจากนี้สามารถให้บริการออนไลน์ เช่นหากเป็นครู ก็สามารถให้ความช่วยเหลือในเรื่องการทำการบ้านออนไลน์แก่เพื่อนๆ ที่ตอนนี้ต้องสอนหนังสือลูกอยู่ที่บ้าน

และตรวจสอบความรู้สึกของตัวเอง หากรู้สึกว่าประสบปัญหาจากผลกระทบของการกักตัว ให้ติดต่อแพทย์ หรือองค์กรเพื่อชุมชน หรือติดต่อหมายเลขสายด่วนฉุกเฉิน

ที่มา https://www.voathai.com/a/how-to-keep-mentally-healthy-during-coronavirus/5353059.html","https://www.stkc.go.th/sites/default/files/stiarticle_images/1586318024.jpg"
"2396","ทำอย่างไรให้ร่างกายแข็งแรง ในช่วงเวลาการกักตัวอยู่ที่บ้าน","Wed, 2020-04-08 09:39","http://www.stkc.go.th/node/2396","วิทยาศาสตร์การแพทย์","","CNN มีรายงานว่าความกังวลในเรื่องโคโรนาไวรัส การเว้นระยะห่างทางสังคม การปิดสถานออกกำลังกาย และการกักบริเวณตัวเองอยู่ในบ้าน อาจทำให้ผู้คนอยากเอาแต่นอนขดตัวอยู่บนโซฟาและดูโทรทัศน์ หรือนอนอ่านหนังสือนิยายทั้งวัน

แต่การออกกำลังกายอย่างสม่ำเสมอเป็นสิ่งจำเป็นต่อการทำงานของระบบภูมิคุ้มกันของร่างกาย ช่วยป้องกันไม่ให้น้ำหนักตัวเพิ่ม (ซึ่งอาจทำให้การทำงานของระบบภูมิคุ้มกันบกพร่อง) ช่วยให้อารมณ์ดี และช่วยให้มีสุขภาพดีที่สุดเท่าที่จะเป็นไปได้ ในช่วงที่มีการแพร่ระบาดอยู่ทั่วโลกในขณะนี้

อย่างไรก็ดี ช่วงเวลานี้เป็นเวลาที่เหมาะสมในการดูแลสุขภาพของตัวเองด้วยการเพิ่มการออกกำลังกายเข้าไปในตารางเวลาชีวิตประจำวัน

ในแต่ละวันควรตั้งเป้าหมายการออกกำลังกายแบบคาร์ดิโอ หรือการออกกำลังกายเพื่อประสิทธิภาพร่างกายและหัวใจอย่างน้อย 30 นาทีรวมถึงการฝึกความแข็งแกร่งของกล้ามเนื้อ และสร้างมวลกระดูกอย่างน้อยสัปดาห์ละ 2 ครั้ง ซึ่งจะช่วยป้องกันไม่ให้น้ำหนักตัวเพิ่มขึ้น โดยเฉพาะถ้าหากเป็นโรคเบาหวานหรือมีอาการเริ่มต้นของการเป็นโรคเบาหวาน เพราะร่างกายของคนส่วนใหญ่อาจเผาผลาญแคลอรี่น้อยกว่าปกติ เนื่องจากกิจวัตรประจำวันที่ทำได้มีอยู่เพียงจำกัด

การพยายามไม่นั่งอยู่กับที่เป็นเวลานานๆ เป็นเรื่องที่สำคัญ การศึกษาวิจัยชิ้นหนึ่งพบว่าพฤติกรรมการนั่งอยู่กับที่ แม้จะนานขึ้นเพียงหนึ่งชั่วโมงก็ทำให้การทำงานของระบบภูมิคุ้มกันในเพศชายลดลง และการศึกษาขนาดใหญ่ฉบับหนึ่งพบว่าพฤติกรรมการนั่งอยู่กับที่เพิ่มความเสี่ยงต่อการเป็นโรคหัวใจ โรคเบาหวาน โรคมะเร็ง และเสี่ยงต่อการเสียชีวิต

อย่างไรก็ตาม ไม่ควรออกกำลังกายแบบหักโหมมากเกินไป การออกกำลังกายหนักหน่วงมากเกินไป โดยเฉพาะอย่างยิ่งสำหรับผู้ที่อายุเกิน 65 ปีซึ่งร่างกายไม่ได้แข็งแรงอยู่ก่อน หรือเริ่มมีปัญหาสุขภาพอยู่แล้ว อาจเป็นการไปยับยั้งการทำงานของระบบภูมิคุ้มกันชั่วคราว ซึ่งเป็นสิ่งที่ควรหลีกเลี่ยงในช่วงเวลาที่มีการระบาดใหญ่ครั้งนี้

นอกจากนี้การออกกำลังกายกลางแจ้ง รวมถึงการวิ่ง ขี่จักรยาน เดินป่าและเดินออกกำลังกาย ช่วยให้ร่างกายได้รับวิตามินดีจากแสงแดด ซึ่งอาจช่วยเพิ่มระบบภูมิคุ้มกันและช่วยให้อารมณ์ดีได้ แต่ต้องไม่ลืมที่จะเว้นระยะห่างทางสังคมด้วย

แม้ว่าจะไม่มีอุปกรณ์ออกกำลังกายในบ้าน แต่ยังมีอะไรอีกมากมายที่สามารถทำได้เพื่อให้ร่างกายแข็งแรง มีชีวิตชีวาและมีสติในช่วงเวลาคับขันเช่นนี้ ทั้งบริการสตรีมมิ่งออนไลน์ อินเทอร์เน็ตและแอพพลิเคชั่นในมือถือ ล้วนเสนอวิธีการออกกำลังกายที่สามารถทำได้ในบ้านมากมาย ทั้งที่ไม่มีค่าใช้จ่าย และแบบราคาไม่แพง ทั้งแบบที่ใช้อุปกรณ์เล็กน้อย และแบบที่ไม่อาศัยอุปกรณ์ใดๆ เลย

Ellen Barrett ผู้เชี่ยวชาญด้านโยคะ แนะนำให้สร้างพื้นที่ที่สะดวกสบายสำหรับการออกกำลังกายในบ้าน อย่างตัวเธอเองจะมีเสื่อโยคะปูอยู่ในมุมสงบของห้องนั่งเล่นที่อยู่นอกห้องนอน ซึ่งเต็มไปด้วยแสงธรรมชาติ เธอสามารถนั่งสมาธิหรือยืดเส้นยืดสายแบบเบาๆ หรือออกกำลังกายเท้าเปล่าแบบเข้มข้นได้ด้วย

อย่างไรก็ตาม การออกกำลังกายไม่ได้มีความสำคัญต่อสุขภาพกายและสุขภาพจิตเท่านั้น แต่การวิจัยแสดงให้เห็นว่าการออกกำลังกายนั้นช่วยเพิ่มสมาธิและประสิทธิภาพของการเรียนรู้ด้วย นอกจากนี้การออกกำลังร่วมกับผู้อื่นยังช่วยให้สนุกสนาน ดังนั้นอย่าลืมที่จะชวนลูกๆ มาออกกำลังกายด้วยกัน

ที่มา  https://www.voathai.com/a/how-to-stay-fit-during-coronavirus/5353054.html","https://www.stkc.go.th/sites/default/files/stiarticle_images/1586313560.jpg"
"2388","นักโภชนาการแนะวิธีรับมือ 'การกินจุกจิกจากความเครียด'","Fri, 2020-04-03 07:58","http://www.stkc.go.th/node/2388","","","ความเครียดนั้นเป็นปัญหาที่มักพบได้ในชีวิตประจำวันอยู่แล้ว แต่ภายใต้สถานการณ์ความไม่แน่นอนว่าจะติดหรือไม่ติดโควิด-19 และแสงสว่างที่ปลายอุโมงค์ยังจะต้องเอาอีกนานเท่าไหร่ รวมทั้งการถูกจำกัดพื้นที่ให้ทำงานจากที่บ้านด้วยนั้น ก็ดูจะเป็นปัจจัยที่ช่วยสร้างความเครียดเพิ่มขึ้นได้

มีคนบางส่วนที่ตอบรับความเครียดด้วยการกิน ขณะที่บางคนความเครียดทำให้ไม่อยากทานอะไรเลย แต่สำหรับผู้ที่มีแนวโน้มจะหยิบฉวยอาหารเข้าปากเพื่อรับมือกับความเครียดนั้น นักโภชนาการได้ให้คำแนะนำไว้ดังนี้

ข้อหนึ่ง เราควรพยายามรู้ตัวและควบคุมสาเหตุที่จะกระตุ้นให้เกิดความเครียด ไม่ว่าเรื่องนั้นจะเป็นการติดตามข่าว หรือการอ่านเรื่องราวที่มีการแชร์ออนไลน์มากเกินไป แต่หากเราไม่สามารถเลี่ยงตัวกระตุ้นความเครียดที่ว่านี้ได้แล้ว คุณคาโรลีน โอนีล นักโภชนาการผู้หนึ่ง แนะว่าเราควรทำบันทึกรายการอาหารที่หยิบเข้าปากในแต่ละวัน เพื่อช่วยให้เห็นภาพว่าเรากินอะไร ที่ไหน และเป็นจำนวนเท่าใด?

ข้อที่สอง ก็คือถ้าเราอดกินจุกจิกหรือละเว้นของขบเคี้ยวไม่ได้ นักโภชนาการแนะให้เตรียมของกินเล่นในปริมาณที่เหมาะสมไปล่วงหน้า เพื่อป้องกันไม่ให้เผลอตัวกินเพลินจนหมดทั้งถุงใหญ่นั่นเอง

ข้อที่สาม ก็คือให้จัดบริเวณครัวและตู้เย็นเสียใหม่ โดยเอาของกินที่ล่อตาล่อใจไปให้พ้นสายตา และเอาของดีที่มีประโยชน์ เช่น ผักผลไม้ วางไว้ในบริเวณที่เห็นหรือหยิบฉวยได้ง่ายในตู้เย็น ซึ่งจะเป็นประโยชน์เวลาที่เกิดแรงกระตุ้นให้ต้องหาอะไรกินลดความเครียด

ข้อที่สี่ ก็คือควรหาเวลาหยุดพักเพื่อจิบชาสมุนไพร หรือกาแฟใส่โกโก้บ้าง เพื่อช่วยบริหารจัดการความรู้สึกของตัวเองไม่ให้สะสมความเครียดมากจนเบรคไม่อยู่

แต่สุดท้ายหากทนไม่ไหวจริง ๆ และต้องลดความเครียดด้วยการสนองความต้องการของปากกับลิ้นแล้ว นักโภชนาการแนะให้พยายามเลือกของว่างลดความเครียดที่มีประโยชน์ เช่น ช็อกโกแลตดำที่อุดมไปด้วยสารแอนตี้ออกซิแดนซ์ เป็นต้น

โดยข้อคิดและเคล็ดลับสำหรับการรับมือกับความเครียดแบบไม่ตามใจปาก ซึ่งทั้งเพศชายและเพศหญิงที่ทำงานจากบ้านอาจนำไปใช้ได้ ก็คือ นอกจากการสร้างระยะห่างทางสังคม ถ้าจะให้ดีแล้วควรต้องสร้างระยะห่างที่พอดีจากครัวและตู้เย็นด้วยเช่นกัน

ที่มา https://www.voathai.com/a/stress-and-eating-ct/5356489.html","https://www.stkc.go.th/sites/default/files/stiarticle_images/1585875480.jpg"
"2387","สัตว์เลี้ยงแสนรักมีประโยชน์ จริงหรือไม่สัตว์เลี้ยงแสนรักมีประโยชน์ จริงหรือไม่","Thu, 2020-04-02 10:18","http://www.stkc.go.th/node/2387","สังคมศาสตร์","","การศึกษาวิจัยโดยนักจิตวิทยายืนยันว่า การมีสัตว์เลี้ยงแสนรักอาจมีคุณค่าทางจิตใจและมอบความสุขให้แก่ผู้เลี้ยง แต่ในความเป็นจริงนั้น ยังไม่มีการวิจัยที่สรุปได้จริงว่า สัตว์เลี้ยงนั้นมีประโยชน์ต่อมนุษย์จริงหรือไม่

ปัจจุบัน ผู้คนนิยมเลี้ยงสัตว์มากขึ้น ไม่ว่าจะเป็นเพราะความรักในสัตว์ประเภทหนึ่งๆ ความเหงา หรือเพราะกระแสนิยม และหลายคนเชื่อว่า การมีสัตว์เลี้ยงนั้นมีประโยชน์จริง แม้นักวิจัยยังไม่สามารถยืนยันความเชื่อนี้ได้

สำนักข่าวซีเอ็นเอ็น รายงานว่า ศาสตราจารย์แฮโรลด์ เฮอร์ซอก ผู้เชี่ยวชาญด้านจิตวิทยา และเป็นผู้รักสัตว์ จากมหาวิทยาลัย เวสต์เทิรน์ แคโรไลนา กล่าวว่า การมีสัตว์เลี้ยงนั้นมีประโยชน์มากมายแก่ผู้เลี้ยง อาทิ อัตราการรอดชีวิตที่สูงขึ้น โอกาสการมีอาการหัวใจวายที่น้อยลง มีความเหงาน้อยลง ความดันเลือดดีขึ้น สุขภาพจิตที่ดีขึ้น การมีปัญหาซึมเศร้าหดหู่และเครียดน้อยลง การที่ไม่ต้องไปพบแพทย์บ่อย มีความพอใจและนับถือตัวเองมากขึ้น นอนหลับพักผ่อนดีขึ้น และมีการเคลื่อนไหวร่างกายมากขึ้น

แต่ขณะเดียวกัน ศาสตราจารย์เฮอร์ซอก บอกว่า งานวิจัยก็สรุปด้วยว่า เจ้าของสัตว์เลี้ยงนั้นกลับมีโอกาสที่จะตกอยู่ในภาวะเหงา ซึมเศร้า และเกิดอาการที่เรียกว่า Panic Disorder หรือภาวะตื่นตระหนกต่อสิ่งใดสิ่งหนึ่งโดยไม่มีเหตุผลหรือหาสาเหตุไม่ได้ หรือเกิดอาการของโรคหืดหอบ โรคอ้วน โรคความดันโลหิตสูง โรคแผลในกระเพาะอาหาร โรคไมเกรน และต้องใช้ยามากขึ้น

เมแกน มุลเลอร์ จากมหาวิทยาลัยทัพส์ในรัฐแมสซาชูเซตส์ ซึ่งมีสัตว์เลี้ยงเช่นกัน ให้ความเห็นว่า แม้ว่าเจ้าของสัตว์เลี้ยงทั้งหลายจะมั่นใจว่า การมีเพื่อนคู่ใจสี่ขาทำให้ชีวิตดีขึ้น การศึกษาข้อเท็จจริงทางวิทยาศาตร์ยังไม่สามารถพิสูจน์ได้อย่างไม่มีข้อกังขาว่า สัตว์เลี้ยงนั้นดีต่อสุขภาพของผู้เลี้ยงจริงๆ

มุลเลอร์ บอกว่า ขณะที่คนที่เลี้ยงสัตว์มักถามตัวเองว่า “สัตว์ที่เลี้ยงอยู่นั้นดีต่อตนหรือไม่” เธอกลับมองว่า ประเด็นที่สำคัญกว่าคือ “ใครเหมาะจะมีสัตว์เลี้ยง ภายใต้สภาวะแวดล้อมแบบใด และคนและสัตว์เลี้ยงนั้นเข้ากันได้ไหม” มากกว่า

มุลเลอร์ กล่าวว่า งานวิจัยหลายชิ้นยืนยันว่า การมีสัตว์เลี้ยงช่วยผู้เลี้ยงที่มีปัญหาเครียดได้พอสมควร ขณะที่ศาสตราจารย์เฮอร์ซอก กล่าวเพิ่มเติมว่า แม้จะมีงานวิจัยเกี่ยวกับประโยชน์ของสัตว์เลี้ยงในการช่วยผู้มีปัญหาโรคซึมเศร้ามามากมาย นักวิจัยยังไม่สามารถสรุปที่ชัดเจนได้ว่า สัตว์เลี้ยงช่วยให้ผู้ป่วยมีอาการดีขึ้นได้จริงหรือไม่

ขณะเดียวกัน การทดลองผลกระทบของสัตว์เลี้ยงกับเด็กๆ ที่มีปัญหา เช่น โรคสมาธิสั้น หรือออทิสติก สรุปว่า สัตว์เลี้ยงช่วยให้เด็กเหล่านั้นมีพัฒนาการในทางที่ดี หรือมีปฏิสัมพันธ์ที่ดีขึ้น ขณะที่ผู้ปกครองของเด็กที่มีสัตว์เลี้ยงเป็นตัวช่วย รู้สึกเครียดน้อยลงไปด้วย

นอกจากนั้น งานศึกษาอีกชิ้นที่จัดพิมพ์ออกมาในปีที่แล้วชี้ว่า ผู้ที่เลี้ยงสุนัขมักมีสุขภาพที่ดีขึ้นหลังรอดชีวิตมาจากอาการป่วยเฉียบพลัน เช่น หัวใจวาย หรือเส้นเลือดในสมองแตก โดยเฉพาะผู้ที่ใช้ชีวิตอยู่คนเดียว แต่งานวิจัยนี้พิสูจน์ได้เฉพาะในกรณีของสุนัขเท่านั้น ขณะที่ยังไม่มีการวิเคราะห์ว่า สัตว์เลี้ยงอื่นๆ จะมีผลดีต่อเจ้าของที่มีประวัติอาการป่วยหนัก

อย่างไรก็ดี สมาคมโรคหัวใจแห่งอเมริกา ออกมาเตือนว่า การมีสัตว์เลี้ยงนั้นเป็นเรื่องมาพร้อมกับข้อผูกมัดทางการเงินและความรับผิดชอบระดับหนึ่ง ดังนั้น การที่คนๆ หนึ่งจะเลี้ยงสัตว์หรือไม่ ไม่ควรเป็นเพราะเหตุผลที่ต้องการจะลดความเสี่ยงโรคประจำตัวร้ายแรง

ท้ายสุด มุลเลอร์ แห่งมหาวิทยาลัยทัพส์ กล่าวว่า มีการเริ่มทำงานวิจัยระยะยาว เพื่อเฝ้าดูพฤติกรรมและอาการของคนที่มีและไม่มีสัตว์เลี้ยง เพื่อหาข้อสรุปว่า ใครควรเลี้ยงสัตวประเภทใด และควรหลีกเลี่ยงสัตว์ประเภทใด เพราะเหตุผลอะไร ซึ่งเธอบอกว่า อาจนำไปสู่การรักษาทางการแพทย์ ที่ผู้ป่วยอาจได้รับการจ่ายยาเป็นสุนัข หรือสัตว์เลี้ยงอื่นๆ ก็เป็นได้
","https://www.stkc.go.th/sites/default/files/stiarticle_images/1585797549.jpg"
"2383","'ไม่จับ-ไม่จูบ' การทักทายในยุคของโคโรนาไวรัสระบาด","Wed, 2020-04-01 11:19","http://www.stkc.go.th/node/2383","สังคมศาสตร์","","ในบางประเทศ เช่น สหรัฐฯ ผู้คนใช้การจับมือและการกอดเพื่อทักทายกัน ขณะที่ในหลายวัฒนธรรมของยุโรป ใช้การจูบที่แก้ม หรือ Air Kiss ซึ่งเป็นการจูบหลอก ๆ ในเวลาที่ทักทายกัน และถ้าเป็นนักกีฬาที่เล่นเป็นทีมก็มักจะใช้วิธี high five หรือแตะมือกันเพื่อทักทาย

แต่ในขณะที่เชื้อโควิด-19 กำลังระบาดใหญ่ไปทั่วโลก องค์การอนามัยโลก (WHO) ได้เตือนให้หลีกเลี่ยงฝูงชนจำนวนมาก และพยายามให้มีระยะห่างทางสังคมเพื่อควบคุมการแพร่ระบาดของโรค จึงนำไปสู่วิธีการทักทายแบบใหม่ ๆ ทั่วโลก

สำนักข่าวรอยเตอร์รายงานว่า เจ้าหน้าที่สาธารณสุขในสวิตเซอร์แลนด์และฝรั่งเศสได้แนะนำให้ประชากรหยุดการทักทายแบบดั้งเดิม และรัฐบาลอิตาลีได้สั่งห้ามการจูบเพื่อยับยั้งการแพร่กระจายของ covid-19

ปกติหลายวัฒนธรรมในเอเชียก็ใช้วิธีการทักทายโดยไม่ต้องถูกเนื้อต้องตัวกันอยู่แล้ว ดังนั้นจึงง่ายกว่าสำหรับชาวเอเชียในการหลีกเลี่ยงการทักทายแบบสัมผัส ตัวอย่างเช่น ในประเทศญี่ปุ่น การโค้งคำนับโดยมือทั้งสองแนบไว้ข้างลำตัว เป็นการทักทายแบบดั้งเดิม รวมทั้งการไหว้ ซึ่งเป็นการทักทายของปลายประเทศในเอเชียตะวันออกเฉียงใต้เช่นกัน

ในช่วงแรกของการระบาดที่เมืองอู่ฮั่น ประเทศจีน วิดีโอที่มีชื่อว่า “อู่ฮั่นเชค” ได้ถูกเผยแพร่ในโลกออนไลน์และได้รับความนิยมอย่างรวดเร็ว ในวิดีโอดังกล่าว ชายสองคนทักทายกันด้วยการเตะเท้า โดยเตะขวาเตะซ้ายแบบรวดเร็ว จนเหมือนเป็นท่วงท่าในการเล่นกีฬาฟุตบอล จากนั้นก็มีชายอีกหลายคนทักทายกันในแบบเดียวกัน จนแพร่หลายไปทั่วโลก

นอกจากนี้ เรายังได้เห็นผู้นำและนักการเมืองในหลายประเทศใช้วิธีเอาข้อศอกชนกันแทนการจับมือ และการไหว้ ส่วนที่อิหร่าน จะใช้การทักทายที่เรียกว่า Butt Bump หรือการเอาก้นชนกัน ซึ่งก็อาจนำมาใช้ในช่วงที่กำลังเกิดการระบาดของโควิด-19 ในขณะนี้ได้เช่นกัน

Cr.  https://www.voathai.com/a/greetings-in-the-age-of-coronavirus/5342623.html","https://www.stkc.go.th/sites/default/files/stiarticle_images/1585714745.jpg"
"2380","“เคบิน ฟีเวอร์ - อาการเบื่อบ้าน” คืออะไร? รักษาได้หรือไม่?","Tue, 2020-03-31 09:23","http://www.stkc.go.th/node/2380","สังคมศาสตร์","","รายงานจาก CNN ระบุว่า ในเวลาที่คนเราไม่สามารถออกไปทำงานได้ และกิจกรรมนอกบ้านที่ทำได้ก็มีอยู่เพียงจำกัด ความรู้สึกอึดอัดที่ก่อตัวขึ้นอาจส่งผลให้เกิดอาการที่เรียกว่า “cabin fever” หรือสภาพกดดันทางจิตใจเวลาที่อยู่แต่ในบ้าน แต่อาการเหล่านี้มีจริงหรือไม่ ถ้ามีจริง มีวิธีที่ทำให้อาการนี้ลดน้อยลงได้หรือไม่ อย่างไร?

“Cabin Fever” เดิมทีเป็นการพูดถึงคนที่ต้องอยู่โดดเดี่ยวในพื้นที่ห่างไกล หรืออาศัยอยู่ในกระท่อมในแถบอเมริกาเหนือ โดยเฉพาะในช่วงฤดูหนาว ที่จำเป็นต้องอยู่แต่ในบ้านเป็นเวลาหลาย ๆ วัน

Vaile Wright นักจิตวิทยาและผู้อำนวยการศูนย์วิจัย American Psychological Association กล่าวว่า “Cabin Fever” หรือสภาพกดดันทางจิตใจที่ต้องอยู่แต่ในบ้านนี้ ไม่ใช่อาการทางจิต กล่าวคือ อาการนี้อาจไม่ได้มีอยู่จริง แต่เป็นเพียงความรู้สึกที่เกี่ยวข้องกับอารมณ์ทางด้านลบและความทุกข์ใจที่เกิดจากการถูกจำกัดพื้นที่ ตลอดจนความหงุดหงิดใจ เบื่อหน่าย สิ้นหวัง และแม้กระทั่งมีพฤติกรรมที่ผิดแปลก กระสับกระส่าย และไม่มีสมาธิ

นักจิตวิทยาบอกว่า บุคลิกภาพและอารมณ์เป็นปัจจัยสำคัญว่าจะพัฒนาอารมณ์เหล่านี้ได้รวดเร็วแค่ไหน หากธรรมชาติของคุณเป็นคนที่ชอบสิ่งแวดล้อมภายนอก และไม่คุ้นเคยกับการอยู่บ้าน ก็อาจจะมีแนวโน้มที่จะมีความรู้สึกแบบนี้ได้

Paul Rosenblatt นักจิตวิทยาและศาสตราจารย์กิตติคุณสาขาวิชาสังคมศาสตร์ครอบครัวที่มหาวิทยาลัย Minnesota ซึ่งศึกษาเกี่ยวกับเรื่อง “Cabin Fever” มาตั้งแต่ช่วงทศวรรษ 1980 กล่าวว่า คนบางคนก็เกิดอาการเหล่านี้ได้ทันที กล่าวคือ เมื่อพวกเขานึกถึงว่าจะต้องอยู่บ้านเป็นเวลานาน ๆ ก็เกิดอาการวิตกกังวลแล้ว

ส่วนบรรดาคนที่มองเห็นว่าการกักกันตัวเองนั้น ทำให้มีเวลาได้ทำความสะอาดบ้าน จัดการค่าใช้จ่ายต่าง ๆ จัดระเบียบตู้เสื้อผ้า หรือหางานอดิเรกใหม่ ๆ ทำ ก็อาจเกิดอาการ “Cabin Fever” ช้ากว่าคนอื่น

แต่ไม่ว่าคุณจะอยู่ในกลุ่มไหน ทั้ง Wright และ Rosenblatt แนะนำหลายวิธีที่คุณสามารถลดความตึงเครียดและความรู้สึกที่ถูกจำกัดอยู่ในบ้านของตัวเอง ไว้ดังต่อไปนี้

Establish a routine – สร้างกิจวัตรประจำวัน
ควรตื่นนอนตามเวลาเดิม รับประทานอาหาร และทำทุกอย่างเป็นปกติตามตารางเวลาเดิมเท่าที่จะสามารถทำได้ แทนที่จะทำเหมือนว่าการกักตัวเองนี้เป็นวันหยุดพักผ่อน

Mix up your space a bit – จัดบ้านใหม่
การอยู่ในบ้านที่ตกแต่งแบบเดิม ๆ เป็นเวลาหลายสัปดาห์ อาจมีส่วนที่ทำให้เกิดอาการกดดันทางจิตใจ ดังนั้นการย้ายข้าวของ จัดบ้านใหม่ อาจช่วยให้รู้สึกดีขึ้นได้

Stay physically and mentally active - ออกกำลังกายและใจสม่ำเสมอ
หากคุณไม่ได้สัมผัสกับผู้ติดเชื้อ หรือเป็นผู้ติดเชื้อเสียเอง การเว้นระยะห่างทางสังคมไม่ได้หมายความว่าคุณออกไปไหนไม่ได้ ดังนั้น การได้ออกไปข้างนอก รับอากาศบริสุทธิ์ และเดินเล่นบ้าง ถือเป็นสิ่งที่สำคัญเช่นกัน

Connect with others - ติดต่อพูดคุยกับเพื่อนฝูง
การพูดคุยติดต่อกับผู้อื่นเป็นสิ่งที่สำคัญมากในช่วงการกักตัวและแยกตัว สิ่งที่ท้าทายที่สุดในขณะนี้ คือการที่ไม่สามารถพบเจอกันได้ ดังนั้น การส่งข้อความคุยกัน โทรศัพท์หากัน คุยกันผ่านกล้องวีดีโอ การเข้าร่วมชุมชนออนไลน์ อาจช่วยให้คลายเหงาหรือหงุดหงิดได้

But find time to separate, too - หาเวลาความเป็นส่วนตัว
ในบางครั้ง ความท้าทายของ “Cabin Fever” คือ ตัวคุณอาจไม่รู้สึกอะไร แต่คนที่คุณอยู่ด้วยอาจมีอาการนี้แบบรุนแรง ดังนั้น ครอบครัวหรือคู่รักควรสร้างความสมดุลในการอยู่ร่วมกันและการแยกกัน การติดอยู่ในบ้านด้วยกันตลอดเวลาอาจทำให้เกิดปัญหา ควรให้เวลาความเป็นส่วนตัวกับทั้งตนเองและสมาชิกในบ้าน

Embrace discomfort - ทำความเข้าใจกับสถานการณ์
ท้ายที่สุดแล้ว การจัดการกับอาการ cabin fever นั้น ก็คือการทำความเข้าใจกับสิ่งที่เกิดขึ้น และหาทางรับมือกับสถานการณ์นั้น ๆ ได้อย่างเหมาะสม

ที่มา https://www.voathai.com/a/cabin-fever/5347510.html","https://www.stkc.go.th/sites/default/files/stiarticle_images/1585621402.jpg"
"2378","ของมันต้องมี! ควรซื้ออะไรเก็บไว้ในบ้านหากต้องล็อคดาวน์รับโควิด-19?","Mon, 2020-03-30 09:25","http://www.stkc.go.th/node/2378","สังคมศาสตร์","","นักโภชนาการมีคำแนะนำในการซื้อสินค้าจำพวกอาหาร หากประเทศต้องเตรียมรับมือกับการล็อคดาวน์รับวิกฤตโควิด-19 นานหลายสัปดาห์หรืออาจเป็นเดือน พร้อมแนะการกักตุนไม่ช่วยอะไร

CNN นำข้อมูลของนักโภชนาการ อลิสซา ไพค์ นักกำหนดอาหาร ฝ่ายโภชนาการจาก International Food Information Council แนะวิธีการเตรียมซื้อสินค้าจำพวกอาหารที่จำเป็นก่อนล็อคดาวน์ โดยให้เน้นความหลากหลายของอาหารมากกว่าปริมาณที่จะซื้อ

นักกำหนดอาหาร แนะให้ซื้อถั่วและธัญพืชกระป๋องหลากหลายชนิดที่สามารถเก็บไว้ได้นาน ปลากระป๋องจำพวกแซลมอนและทูน่า ที่อุดมด้วยโอเมก้า-3 เนยถั่ว เส้นพาสต้าโฮลวีตหรือที่ทำจากถั่วและธัญพืชไม่ขัดสี ผักผลไม้กระป๋องน้ำตาลและโซเดียมต่ำ ผลไม้แห้ง ป็อบคอร์น รวมทั้งช็อคโกแลต สำหรับผู้ที่ดื่มคาเฟอีนเป็นชีวิตจิตใจ ชากาแฟ น้ำดื่ม และนม ควรมีไว้ติดบ้าน

ที่มา https://www.voathai.com/a/coronavirus-ready-for-lockdown-03172020/5332970.html","https://www.stkc.go.th/sites/default/files/stiarticle_images/1585535119.jpg"
"2375","คุยกับลูกอย่างไร ให้เข้าใจวิกฤตโควิด-19?","Fri, 2020-03-27 09:48","http://www.stkc.go.th/node/2375","มนุษยศาสตร์","","ในขณะที่โรงเรียนในหลายประเทศ รวมทั้งสหรัฐฯ ปิดทำการเรียนการสอนอย่างไม่มีกำหนด และชีวิตประจำวันของผู้คนที่เปลี่ยนแปลงไป เด็กๆ จะได้ยินเกี่ยวกับโคโรนาไวรัสกันมากขึ้น แต่พวกเขาอาจไม่เข้าใจอย่างถ่องแท้ หรือไม่ทราบว่ารุนแรงมากน้อยแค่ไหน?

ผู้ปกครองหลายคนอาจกำลังตัดสินใจว่าจะพูดคุยกับลูก ๆ เกี่ยวกับการระบาดของโรคนี้อย่างไร? และบางคนก็กังวลว่า การพูดเรื่องนี้มากเกินไปจะทำให้ลูก ๆ รู้สึกกังวลและหวาดกลัวหรือไม่?

Nicole Poponi คุณแม่ของเด็กหญิง Clara อายุ 10 ขวบ และเด็กหญิง Jane อายุ 12 ขวบ ซึ่งอาศัยอยู่ในเมือง Audubon รัฐ New Jersey กล่าวว่า เธอกับลูก ๆ พูดคุยถึงเรื่องนี้กันเยอะมาก และนั่งดูข่าวด้วยกันทุกเช้า ส่วนลูกสาวทั้งสองคนบอกว่าพวกเธอคุยเรื่องโคโรนาไวรัสกับเพื่อนที่โรงเรียน และคุณครูก็มักพูดคุยเรื่องนี้ในห้องเรียนวิชาวิทยาศาสตร์ด้วย

ด้านคุณ Beth Young ซึ่งอาศัยอยู่ที่เมือง Fort Mill รัฐ South Carolina กล่าวว่า เธอตัดสินใจจำกัดการสนทนากับลูก ๆ ทั้งสี่คน อายุ 8, 10,12 และ 15 ปี เพราะไม่ต้องการให้ลูก ๆ กลัวการเจ็บป่วย และเธอไม่อยากให้ลูก ๆ กังวลถึงเรื่องการเสียชีวิต

สำหรับเด็ก ๆ โคโรนาไวรัสสายพันธุ์ใหม่ หรือ COVID-19 อาจทำให้เกิดอาการป่วยเพียงเล็กน้อยหรือปานกลาง เช่น มีไข้ และไอ แต่สำหรับผู้สูงอายุและผู้ที่มีปัญหาสุขภาพอยู่แล้ว อาจทำให้เกิดการเจ็บป่วยที่รุนแรงมากขึ้น รวมไปถึงโรคปอดอักเสบซึ่งส่งผลต่อการหายใจ ซึ่งอาจทำให้เสียชีวิตได้่ในเวลาไม่นาน

องค์การอนามัยโลก (WHO) กล่าวว่า คนที่มีอาการเล็กน้อยจะฟื้นตัวได้ภายใน 2 สัปดาห์ ส่วนผู้ที่มีอาการรุนแรงกว่าอาจใช้เวลา 3-6 สัปดาห์ในการฟื้นตัว

ผู้เชี่ยวชาญด้านจิตวิทยาเด็กแนะนำให้ผู้ปกครองพยายามสงบสติอารมณ์ และพยายามพูดคุยกับบุตรหลานในแง่บวก และควรศึกษาค้นคว้าเกี่ยวกับโควิด-19 เพื่อที่จะสามารถตอบคำถามของเด็ก ๆ ได้อย่างถูกต้อง

แพทย์หญิง Jamie Howard นักจิตวิทยาที่สถาบัน Child Mind Institute ซึ่งเป็นองค์กรที่ไม่แสวงหาผลกำไร กล่าวว่า การที่ผู้ปกครองอนุญาตให้ลูกถามคำถามได้ และการบอกลูก ๆ ว่าต้องปฏิบัติตัวอย่างไรในช่วงเวลาเช่นนี้ เป็นเรื่องที่สำคัญ

ผู้ปกครองยังควรอธิบายถึงวิธีป้องกันต่าง ๆ เช่น การสวมหน้ากากปิดปากและจมูก การล้างมือให้สะอาด และการเว้นระยะห่างทางสังคม หรือ Social Distancing

สำหรับทางโรงเรียนนั้น ที่ผ่านมาคุณครูส่วนใหญ่พยายามที่ยับยั้งความคิดที่ว่า เชื้อโคโรนาไวรัสชนิดนี้มาจากคนกลุ่มใดกลุ่มหนึ่ง หรือเชื้อชาติใดเชื้อชาติหนึ่ง

โรงเรียนรัฐบาลในนครซีแอตเทิล รัฐวอชิงตัน ได้เขียนบนเว็บไซต์ว่า การให้ข้อมูลที่ผิด ๆ นำไปสู่ความหวาดกลัวและความโกรธเคือง ผู้นำของเขตการศึกษาดังกล่าวเรียกร้องให้นักเรียนของตนต่อต้านการเหยียดเชื้อชาติและความมีอคติ

เพราะมีรายงานว่ามีนักเรียนชาวเอเชียบางคนที่ตกเป็นเป้าหมายและถูกเลือกปฏิบัติ อันเนื่องมาจากการระบากของโควิด-19 ซึ่งเป็นเรื่องที่ไม่ควรจะเกิดขึ้น

ที่มา https://www.voathai.com/a/talking-to-kids-about-coronavirus/5342626.html","https://www.stkc.go.th/sites/default/files/stiarticle_images/1585277318.jpg"
"2370","กลัวเน็ตล่ม!! YouTube ลดความคมชัดสู่ระดับ ‘ดีวีดี’ ช่วงโควิดระบาด","Thu, 2020-03-26 09:04","http://www.stkc.go.th/node/2370","วิศวกรรมศาสตร์และเทคโนโลยี","","หลังจากที่คนทั่วโลกต้องใช้เวลาอยู่บ้านมากขึ้น ท่ามกลางการระบาดของโควิด 19 ความต้องการดูรายการผ่านระบบสตรีมมิ่งจึงเพิ่มขึ้นด้วย

ปรากฏการณ์นี้ทำให้เกิดความกังวลว่า เครือข่ายอินเตอร์เน็ตอาจแบกภาระหนักเกินไป บริษัท YouTube จึงปรับมาตรฐานความคมชัดของการชมคลิปบนแพลตฟอร์มนี้ ให้ต่ำลง เทียบได้กับความชัดของแผ่นดีวีดี

สื่อ USA Today รายงานว่า การลดความคมชัดครั้งนี้ จาก 1080p เป็น 480p จะสามารถผ่อนการใช้แบนด์วิดธ์ มาเป็น 1.1 เมกกาบิต จาก 5 เมกกาบิต ต่อวินาที

สำหรับผู้ที่ต้องการความคมชัดมากขึ้น สามารถปรับได้จากปุ่มเมนู

ซีเอ็นเอ็นรายงานว่า การเปลี่ยนแปลงนี้ของ YouTube เริ่มต้นในวันอังคาร และคาดว่าจะกินเวลา 30 วัน

บริษัทกล่าวในแถลงการณ์ว่า YouTube พยายามทำหน้าที่ช่วยลดระดับการดึงสัญญาณอินเตอร์เน็ตที่หนักในสถานการณ์ที่ไม่เคยเกิดขึ้นมาก่อน

ก่อนหน้านี้บริษัท YouTube และ Netflix กล่าวว่าจะลดระดับความชัดของรายการที่สตรีมผ่านอินเตอร์เน็ต เพื่อไม่ให้ระบบเครือข่ายอินเตอร์เน็ตล่ม เนื่องจากการชมภาพยนตร์และคลิปต่างๆ ของคนที่ต้องอยู่บ้านช่วงการระบาดของโควิด 19

cr. https://www.voathai.com/a/youtube-coronavirus-internet/5345580.html","https://www.stkc.go.th/sites/default/files/stiarticle_images/1585188240.jpg"
"2368","แพทย์เตือน “จมูกไม่ได้กลิ่น-ลิ้นไม่รู้รส” สัญญาณเสี่ยงติดโควิด-19","Wed, 2020-03-25 10:56","http://www.stkc.go.th/node/2368","","","สมาคมแพทย์ผู้เชี่ยวชาญด้านหู คอ จมูก จากสหรัฐฯและอังกฤษ ยืนยันตรงกันว่า ภาวะสูญเสียการได้กลิ่นและรับรส อาจเป็นสัญญาณหนึ่งของการติดเชื้อโคโรนาไวรัสสายพันธุ์ใหม่ หรือ โควิด-19 ได้

คณะแพทย์จากสมาคมแพทย์ด้านโสตศอนาสิกวิทยาแห่งสหรัฐฯ และอังกฤษ ออกประกาศเตือนว่า พบคนไข้ที่ติดเชื้อโควิด-19 แต่แสดงอาการออกมาคล้ายกัน นั่นคือ สูญเสียการได้กลิ่นและรับรสแบบเฉียบพลัน

แถลงการณ์ทางสมาคมแพทย์ American Academy of Otolaryngology – Head and Neck Surgery จากสหรัฐฯ ระบุว่า มีหลักฐานผู้ติดเชื้อทั่วโลกที่สูญเสียประสาทรับรสและได้กลิ่น ซึ่งเชื่อมโยงกับสถานการณ์ระบาดของโควิด-19 ในตอนนี้ เช่นเดียวกับรายงานทางการแพทย์จากเกาหลีใต้ จีน เยอรมนี และอิตาลี ที่ยืนยันด้วยว่า พบตัวเลขผู้ป่วยที่ติดเชื้อโคโรนาไวรัสสายพันธุ์ใหม่ มีภาวะรับรู้กลิ่นและรสต่างๆได้ลดลง หรือสูญเสียประสาทรับกลิ่นรสไปแบบเฉียบพลันทันที และมีผู้ป่วยที่แสดงอาการเช่นนี้ทั่วโลกอย่างมีนัยสำคัญ โดยเฉพาะเกาหลีใต้ที่พบผู้ป่วยโควิด-19 ราว 30% ที่มีภาวะจมูกไม่ได้กลิ่นหรือลิ้นไม่รู้รส

ทั้งนี้ สมาคมแพทย์ด้านโสตศอนาสิกวิทยาแห่งสหรัฐฯและอังกฤษ นำการศึกษาชิ้นล่าสุดนี้มาช่วยผลักดันให้บุคลากรทางการแพทย์ที่ดูแลผู้ติดเชื้อโควิด-19 สวมใส่ชุดและอุปกรณ์ป้องกันการติดเชื้อให้มิดชิดรัดกุม และหากมีอาการต้องสงสัยดังกล่าว ควรกักตัวเองเพื่อสังเกตอาการและแยกตัวจากคนใกล้ชิดทันที

ที่มา https://www.voathai.com/a/sudden-loss-of-smell-and-taste-may-be-a-symptom-of-covid-19-03242020/5343588.html","https://www.stkc.go.th/sites/default/files/stiarticle_images/1585108592.jpg"
"2365","นักวิจัยชี้กิจกรรมที่กระฉับกระเฉงช่วยให้เนื้อสมองไม่หดตัว","Tue, 2020-03-24 08:55","http://www.stkc.go.th/node/2365","วิทยาศาสตร์การแพทย์","","นักวิจัยของมหาวิทยาลัยโคลัมเบียในสหรัฐ ที่ศึกษาความสัมพันธ์ระหว่างการทำกิจกรรมเคลื่อนไหวร่างกายในรูปแบบต่าง ๆ กับความเสื่อมถอยของสมองในกลุ่มคนวัยชรา ได้พบว่า กิจกรรมต่าง ๆ แม้กระทั่งแบบเบา ๆ เช่น การเดิน การทำสวน การเต้นรำ และกิจกรรมระดับปานกลาง เช่น การขี่จักรยาน การว่ายน้ำ ไปจนถึงกิจกรรมอย่างแข็งขัน อาทิเช่น การเล่นกีฬา การวิ่งจ๊อกกิ้ง และการเต้นแอโรบิคนั้น ล้วนแต่มีส่วนช่วยป้องกันการหดตัวของเนื้อสมอง โดยเฉพาะเมื่อเราแก่ตัวลง

นักวิจัยใช้วิธี MRI สแกนเนื้อสมองเพื่อวิเคราะห์ขนาด การทำงาน และความเสื่อมถอยของสมอง และพบว่ายิ่งเรามีกิจกรรมที่กระฉับกระเฉงและเคลื่อนไหวไปมามากเท่าใดเนื้อสมองของเราก็จะไม่หดตัวหรือหดลงตามวัยน้อยลง เมื่อเทียบกับผู้ที่ไม่มีกิจกรรมลักษณะดังกล่าว

โดยปกติแล้ว เนื้อสมองของเราจะเริ่มหดตัวในช่วงอายุ 60 ถึง 70 ปี แต่กิจกรรมหรือไลฟสไตล์ที่กระฉับกระเฉงดังกล่าว จะช่วยรักษาหรือชะลอการหดตัวของเนื้อสมองได้มากกว่าผู้ที่เฉื่อยชาราว 1.4% หรือเท่ากับประมาณ 4 ปี

นักวิจัยตั้งข้อสังเกตว่า เนื้อสมองที่หดตัวช้าลงตามวัยนี้น่าจะเป็นผลมาจากการทำกิจกรรมต่าง ๆ ในชีวิตประจำวัน และคำอธิบายหนึ่งก็คือการเติบโตของเซลล์ประสาทจากกิจกรรมการเคลื่อนไหวต่าง ๆ และการออกกำลังกาย รวมทั้งการสร้างภูมิต่อต้านภาวะอักเสบในร่างกายหรือ inflammation และการลดฮอร์โมนความเครียด cortisol ด้วย

อย่างไรก็ตาม ข้อจำกัดหนึ่งของการศึกษาครั้งนี้ มาจากการรายงานโดยอาศัยความจำของกลุ่มตัวอย่างอายุเฉลี่ยราว 74 ปี จำนวนราว 1,500 คน และแสดงเพียงความเกี่ยวพันระหว่างระดับของการทำกิจกรรมในชีวิตประจำวันกับปริมาณเนื้อสมอง

นักวิจัยแนะว่า ผู้ใหญ่หรือคนวัยกลางคนไม่ควรละเลยการผสมผสานกิจกรรมรูปแบบต่าง ๆ ในการใช้ชีวิตประจำวัน และผลการศึกษาก่อนหน้านี้ก็แสดงว่า กิจกรรมการใช้ร่างกายแบบไปอยู่นิ่ง ๆ นั้น มีส่วนสัมพันธ์กับการลดโอกาสความเสี่ยงของโรคอัลไซเมอร์ด้วย

ที่มา  https://www.voathai.com/a/dance-elders-ct/5333405.html","https://www.stkc.go.th/sites/default/files/stiarticle_images/1585014929.jpg"
"2363","นักวิจัยประสบความสำเร็จกับเทคโนโลยีควบคุมเครื่องมือด้วยคลื่นสมอง","Mon, 2020-03-23 10:58","http://www.stkc.go.th/node/2363","วิศวกรรมศาสตร์และเทคโนโลยี","","ในยุคที่การก้าวกระโดดทางวิทยาศาสตร์เกิดขึ้นได้รวดเร็วนี้ นักวิจัยทีมหนึ่งประสบความสำเร็จในการพัฒนาเทคโนโลยีพร้อมอุปกรณ์ที่สามารถอ่านคลื่นสมองเพื่อสั่งเครื่องมือต่างๆ ให้ทำงานได้

นักวิจัยจากบริษัทที่ได้รับการสนับสนุนจากสถาบัน Harvard Innovation Lab คือทีมที่สามารถคิดค้นและประดิษฐ์อุปกรณ์ที่เชื่อมต่อคลื่นสมองของมนุษย์เข้ากับเครื่องมืออิเลคทรอนิคส์ได้ก่อนใคร

ตัวอย่างสิ่งประดิษฐ์ที่ทีมนำเสนอออกมามี อาทิ ของเล่นรถแข่งที่ผู้เล่นไม่ต้องใช้มือจับคันบังคับหรืออุปกรณ์อื่นใด นอกจากสวมที่รัดศีรษะ ซึ่งผลิตโดยบริษัท BrainCo และมีตัวเซ็นเซอร์มีส่วนประกอบของวัสดุไฮโดรเจล หรือโพลิเมอร์ชนิดหนึ่ง ทำให้สามารถอ่านคลื่นไฟฟ้าสมองของผู้สวมใส่ได้

แม็กซ์ นิวลอน ประธานบริษัท BrainCo กล่าวว่า อุปกรณ์นี้ทำหน้าที่ประเมินความมีสมาธิของผู้เล่น เพื่อช่วยให้คนๆ นั้นสามารถเรียนรู้การตั้งสมาธิ หรือ ผ่อนคลาย

นิวลอน บอกว่า เมื่อผู้ใช้งานอุปกรณ์นี้มีสมาธิ คลื่นสมองก็จะมีรูปแบบแบบหนึ่ง และยิ่งมีความสงบนิ่งและผ่อนคลาย คลื่นสมองก็จะเปลี่ยนรูปแบบไปเป็นอีกแบบ ทีมงานจีงคำนวณความแตกต่างของรูปแบบคลื่นสมองดังกล่าว แล้วแปลงเป็นค่าตัวเลขตั้งแต่ 0 ถึง 100 ซึ่งหมายถึง ความผ่อนคลายเต็มที่ ไปจนถึง การมีสมาธิขั้นสูงสุด ซึ่งเป็นค่าที่ช่วยส่งพลังขับเคลื่อนรถแข่งให้เข้าเส้นชัยเป็นที่ 1 ได้สำเร้จ

นอกจากนี้ นักวิจัยยังออกแบบอุปกรณ์จับและอ่านค่าคลื่นสัญญาณไฟฟ้าจากกล้ามเนื้อ ซึ่งอยู่ในรูปแบบของอุปกรณ์แขน/ขาเทียม ที่มีส่วนประกอบเป็นหน่วยประมวลผลและตัวเซ็นเซอร์

รายงานข่าวบอกว่า การทดสอบอุปกรณ์แขนเทียมกับผู้ร่วมทดลองซึ่งเป็นชายชาวจีนที่ประสบอุบัติเหตุแขนขาด ทำให้เจ้าตัวสามารถจับพู่กันเขียนตัวหนังสือจีนได้เสมือนคนปกติ เพียงใช้สมองบังคับนิ้วเทียมให้ขยับเท่านั้น

นิวลอน แห่งบริษัท BrainCo บอกว่า เทคโนโลยีระบบเชื่อมต่อสำหรับคอมพิวเตอร์ หรือ interface ที่พัฒนาออกมาสำเร็จนี้ แสดงให้เห็นถึงทิศทางการมีปฏิสัมพันธ์กันระหว่างมนุษย์และจักรกลที่จะเกิดขึ้นต่อไปในอนาคต

นิวลอน บอกว่า เมื่อไม่กี่ทศวรรษก่อน มนุษย์เราเริ่มควบคุมเทคโนโลยีด้วยการใช้มือ เช่น การใช้นิ้วเปิด-ปิดสวิทช์ไฟ ต่อมา ก็เป็นเทคโนโลยีสัมผัสหน้าจอ อย่างกรณีโทรศัพท์ไอโฟน และปัจจุบัน คนเราเริ่มคุ้นเคยกับการใช้เสียงสั่งงานแล้ว ดังนั้น ในอนาคต คงไม่ใช่เรื่องน่าแปลกที่จะเห็นการใช้สมองสั่งงานเครื่องจักร

ได้ยินกันเช่นนี้แล้ว อีกไม่นาน เราคงจะเห็นการใช้เทคโนโลยีรุ่นใหม่ๆ ที่ให้ผู้บริโภคใช้เพียงความคิดเพื่อทำให้ชีวิตสะดวกสบายยิ่งขึ้นไปอีก

ที่มา https://www.voathai.com/a/brain-control-computer-interface-technology/5317145.html","https://www.stkc.go.th/sites/default/files/stiarticle_images/1584935938.jpg"
"2361","ผู้เชี่ยวชาญเยอรมัน ชี้ ใช้ธนบัตรไม่เสี่ยงติดโคโรนาไวรัส","Fri, 2020-03-20 10:19","http://www.stkc.go.th/node/2361","วิทยาศาสตร์การแพทย์","","ผู้เชี่ยวชาญด้านโรคติดต่อของเยอรมนี ยืนยันว่าการใช้หรือหยิบจับธนบัตรนั้นไม่ได้ทำให้ผู้ใช้เกิดความเสี่ยงในการติดเชื้อโคโรนาไวรัสได้ ตามรายงานของรอยเตอร์ส

นายโลธาร์ วีลเลอร์ ผู้อำนวยการสถาบันด้านโรคติดต่อ โรเบิร์ต คอกช์ หรือ RKI เปิดเผยเมื่อวันพุธว่า การศึกษาแทบไม่พบตัวเลขการติดเชื้อไวรัสผ่านการใช้ธนบัตรนั้นอย่างมีนัยสำคัญ แต่ที่ต้องระวัง คือ ละอองน้ำมูกจากการไอจามของผู้ติดเชื้อที่เป็นสาเหตุหลักของการแพร่ระบาดของโคโรนาไวรัส ที่เป็นปัจจัยสำคัญในการติดเชื้อในวงกว้าง จนกลายเป็นภาวการณ์ระบาดครั้งใหญ่ตามการประกาศขององค์การอนามัยโลกในวันเดียวกันนี้

อย่างไรก็ตาม มุมมองของผู้เชี่ยวชาญด้านโรคติดต่อจากเยอรมนีนั้น ยังขัดกับเจ้าหน้าที่จากองค์การอนามัยโลก ที่แนะให้ประชาชนล้างมือหลังจากหยิบจับธนบัตรแล้ว

ด้านสถานการณ์ในเยอรมนีตอนนี้ มีรายงานผู้ติดเชื้อเกือบ 1,300 คน เสียชีวิตอย่างน้อย 2 คน และทางนายกรัฐมนตรีหญิงแห่งเยอรมนี แองเกลา แมร์เคิล ออกแถลงการณ์เมื่อวันพุธด้วยว่า ชาวเยอรมันราว 70% ทั่วประเทศมีแนวโน้มที่จะติดเชื้อโคโรนาไวรัสได้

ที่มา https://www.voathai.com/a/germany-disease-expert-said-no-risk-using-banknote-03112020/5324957.html","https://www.stkc.go.th/sites/default/files/stiarticle_images/1584674351.jpg"
"2359","แพทย์แนะวิธี ทำอย่างไรให้รอดจากวิกฤตโควิด-19?","Thu, 2020-03-19 14:45","http://www.stkc.go.th/node/2359","วิทยาศาสตร์การแพทย์","","ระหว่างที่การพัฒนาวัคซีนโคโรนาไวรัสสายพันธุ์ใหม่ยังอยู่ในขั้นเริ่มต้น และอาจต้องใช้เวลานานถึงปีหน้ากว่าจะได้เห็นเป็นรูปธรรม สิ่งที่ทีมแพทย์ทั่วโลกจะช่วยแนะนำได้ คือการให้ทุกคนดำรงชีวิตอย่างมีสุขภาพดีและป้องกันตัวเองจากความเสี่ยงติดเชื้อโควิด-19

ล้างมือสะอาด ห่างไกลผู้ไอ-จามลดโอกาสติดโควิด-19

ดร.แอนโธนี เฟาซี ผู้อำนวยการสถาบันโรคภูมิแพ้และโรคติดต่อแห่งสหรัฐฯ ย้ำว่า การล้างมือให้สะอาด อยู่ห่างไกลผู้ที่ไอและจาม และให้บุตรหลานอยู่บ้านหากล้มป่วย จะช่วยลดโอกาสการติดเชื้อโควิด-19 รวมทั้งไข้หวัดใหญ่ได้ อย่าลืมกฏ 20 วินาทีในการล้างมือให้สะอาดทุกซอกทุกมุม และเช็ดมือด้วยผ้าหรือทิชชูที่แห้งสะอาด แต่ถ้าเข้าถึงน้ำและสบู่ไม่ได้ ให้เลือกใช้น้ำยาล้างมือ ที่มีแอลกอฮอล์เข้มข้นอย่างน้อย 60%

รับมืออย่างไรถ้ามีการไอ-จาม?

ถ้าเป็นคนไอ-จาม ควรใช้ช่วงข้อพับข้อศอกป้องจมูกและปาก เพื่อป้องกันละอองน้ำมูกแพร่กระจาย โดยทาง WHO ยอมรับว่า การไอแต่ละครั้งจะพ่นละอองออกมาได้ไกลถึง 6 เมตร ส่วนการจามไปได้ไกลถึง 8 เมตร และเมื่อไวรัสกระจายอยู่ในอากาศ มันสามารถอยู่ได้นานหลายชั่วโมงายในละอองน้ำมูก หรือบนพื้นผิวที่มันสัมผัส

แต่ถ้าดวงดีมีคนมาไอ-จามใกล้ๆ ดร. แอนน์ ชูแชด (Dr. Ann Schuchat) จากศูนย์ควบคุมและป้องกันโรคติดต่อแห่งสหรัฐฯ หรือ CDC บอกว่า ละอองน้ำมูกสามารถแพร่กระจายผ่านอากาศได้ ขณะที่ทางองค์การอนามัยโลก หรือ WHO แนะว่าควรจะห่างจากคนรอบข้างอย่างน้อย 3 เมตร เพื่อที่จะไม่ต้องสูดละอองน้ำมูกจากการจามใครโดยไม่จำเป็น ถ้าเป็นไปได้และไม่ดูประหลาดไป ถ้าเห็นใครไอ ให้หันศีรษะหรือหันทั้งตัวหลบไปจากคนๆนั้น พร้อมทั้งอาจจะใช้ผ้าเช็คหน้าหรือทิชชูป้องปากและจมูกตัวเองไว้ด้วยก็ได้

ถ้าเกิดการแพร่ระบาดของโคโรนาไวรัสใกล้ถึงชุมชนที่อยู่ จะทำอย่างไร?

CDC แนะว่า เตรียมการในบ้านตัวเองไว้ก่อน อย่างการเลือกห้องสำหรับกักตัวผู้ติดเชื้อจากสมาชิกคนอื่นๆภายในครอบครัว และถ้ามีใครรู้สึกไม่สบาย พยายามแยกตัวเองออกจากคนในครอบครัวให้ได้มากที่สุด นอกจากนี้ การเตรียมอาหารพร้อมทานไม่เสียง่าย อุปกรณ์ของใช้ในห้องน้ำ ยาและเวชภัณฑ์ พวกยาแก้หวัดลดไข้ และหลีกเลี่ยงการไปยังพื้นที่คนพลุกพล่านหากไม่จำเป็น

ถ้าครอบครัวป่วยทำอย่างไร?

ให้สังเกตอาการสำคัญ ถ้าเริ่มไอ มีไข้ หรือหายใจติดขัด ควรปรึกษาแพทย์ทันที และให้ผู้ป่วยอยู่ในห้องที่เตรียมไว้ให้แยกกับสมาชิกในครอบครัว CDC ระบุว่าส่วนใหญ่แล้วคนไข้สามารถฟื้นตัวได้ที่บ้าน แต่ระหว่างนี้ผู้ป่วยควรสวมหน้ากากอนามัยเพื่อลดโอกาสแพร่เชื้อให้คนในบ้าน

ทักทายอย่างไรให้ห่างไกลโควิด-19?

ดร.ซิลวี ไบรอันด์ ผู้อำนวยการฝ่ายการระบาดใหญ่ องค์การอนามัยโลก แนะ 4 วิธีทักทายให้ห่างไกลโรค ได้แก่ การใช้ข้อศอกแตะกัน หรือ bumping elbows, การโบกมือทักทาย, การโค้งคำนับ และการไหว้แบบไทย ส่วนเมื่อวันอังคารผู้ว่าการรัฐเนบราสกา พีท ริกเกตส์ โพสต์วิดีโอของเขาบนทวิตเตอร์ทักทายด้วยการให้ข้อศอกแตะกันนำเทรนด์ ส่วนที่อิหร่านและเลบานอน มีกระแสการทักทายแบบใช้เท้าแตะกันเพื่อทักทาย ซึ่งเรื่องนี้ผู้เชี่ยวชาญด้านมารยาท วิลเลียม แฮนสัน เปิดเผยกับ CNN ว่าถ้าเลือกได้ควรทักทายแบบให้มือผายออกมาแทนที่จะคว่ำมือ และควรสบตาคู่สนทนาเพื่อแสดงความจริงใจและใส่ใจ ในช่วงที่การสัมผัสกันอาจเพิ่มความเสี่ยงต่อการติดเชื้อ

มีวิธีป้องกันอื่นๆอีกหรือไม่?

อย่าเดินทางไปพื้นที่เสี่ยง
หลีกเลี่ยงการใช้ภาชนะร่วมกับใคร
ฉีดวัคซีนป้องกันไข้หวัดใหญ่
ทำความสะอาดโทรศัพท์มือถือ, สวิตช์ไฟ, ลูกบิดประตูด้วยน้ำยาฆ่าเชื้อโรค
สร้างภูมิต้านทานด้วยการออกกำลังกาย กินผักผลไม้ พักผ่อนเพียงพอ ไม่เครียด

ที่มา   https://www.voathai.com/a/how-to-survive-coronavirus-covid-19-03062020/5319053.html","https://www.stkc.go.th/sites/default/files/stiarticle_images/1584603957.jpg"
"2357","“สวมหน้ากากก็ไม่รอด” เทคโนโลยีจีนระบุตัวบุคคลได้แม่นยำ 95%","Wed, 2020-03-18 10:07","http://www.stkc.go.th/node/2357","วิทยาศาสตร์การแพทย์","","ในขณะที่ผู้คนต้องสวมหน้ากากอนามัยเพื่อป้องกันเชื้อโควิด-19 บริษัทด้านเทคโนโลยีในประเทศจีน ได้ออกมาเปิดเผยว่าได้พัฒนาระบบจดจำใบหน้าให้สามารถระบุตัวบุคคลได้ แม้คนนั้นจะสวมหน้ากากอยู่ก็ตาม

สำนักข่าว Reuters รายงานจากสาธารณรัฐประชาชนจีน เกี่ยวกับเครือข่ายกล้องวงจรปิดที่ถูกใช้ควบคู่กับระบบจดจำใบหน้าที่ประสบปัญหา หลังจากปลายปีที่ผ่านมาได้พบเชื้อโควิด-19 ในมณฑลหูเป่ยและเกิดการระบาด จนทำให้ประชาชนจำเป็นต้องสวมหน้ากากอนามัยเวลาอยู่นอกบ้าน

ล่าสุด บริษัท Hanwang Technology หรือชื่อในตลาดต่างประเทศคือ Hanvon ได้นำเสนอเทคโนโลยีตรวจจับใบหน้าที่สามารถระบุตัวบุคคลได้แม่นยำแม้ประชาชนจะสวมหน้ากากอยู่ก็ตาม

โดยบริษัทนี้ตั้งอยู่ในกรุงปักกิ่ง มีพนักงาน 20 คน และได้พัฒนาเทคโนโลยีดังกล่าวมาอย่างต่อเนื่องในช่วง 10 ปีที่ผ่านมา ในระบบมีข้อมูลของบุคคลราว 6 ล้านคน แม้จะมีข้อมูลของประชาชนที่สวมหน้ากากเพียงเล็กน้อย แต่บริษัทก็ได้นำเทคโนโลยีนี้มาใช้จริงภายหลังเกิดการระบาดของเชื้อโควิด-19


Huang Lei รองประธานบริษัทฯ กล่าวว่า “ถ้าเชื่อมต่อกับตัววัดอุณหภูมิ ระบบจะสามารถระบุตัวบุคคล พร้อมแจ้งเตือนหากพบคนที่มีอุณหภูมิร่างกายสูงเกิน 38 องศาเซลเซียส”

และหากนำเทคโนโลยีนี้ติดตั้งร่วมกับกล้องวงจรปิดหลายตัว จะเพิ่มศักยภาพให้สามารถระบุรายละเอียดของประชาชนได้มากถึง 30 คนภายในหนึ่งวินาที เขาบอกด้วยว่า ถ้าบุคคลสวมหน้ากากความแม่นยำของระบบจะอยู่ที่ร้อยละ 95 และถ้าไม่สวมหน้ากากเทคโนโลยีนี้จะมีความแม่นยำสูงถึงร้อยละ 99.5

เมื่อกระทรวงความมั่นคงสาธารณะของประเทศจีนนำระบบนี้ไปใช้ สามารถช่วยระบุชื่อและข้อมูลสำคัญของแต่ละบุคคล จากการเปรียบเทียบรูปถ่ายและรายละเอียดที่มีอยู่ในคลังข้อมูลของรัฐบาล และหากต้องการติดตามบุคคลรายใดเป็นพิเศษก็สามารถกระทำได้

ทางบริษัทเชื่อว่าจะเป็นการช่วยลดอาชญากรรม รวมถึงแจ้งเตือนล่วงหน้าหากมีเหตุก่อการร้าย อย่างไรก็ตามทางบริษัท Hanvon ยอมรับว่าระบบยังมีจุดอ่อนหากบุคคลสวมหน้ากากอนามัยพร้อมกับแว่นกันแดด จะทำให้การตรวจจับมีปัญหา

ปัจจุบัน บริษัทมีลูกค้ากว่า 200 ราย และตำรวจในกรุงปักกิ่งที่ใช้ระบบนี้ โดยเชื่อว่าในอนาคตอันใกล้ เทคโนโลยีดังกล่าวจะขยายไปยังส่วนอื่น ๆ ในประเทศจีนกว่า 20 มณฑล

ระบบนี้แม้อาจจะเพิ่มการรุกล้ำในพื้นที่ส่วนตัวมากยิ่งขึ้น แต่ภายใต้สถานการณ์ที่ฉุกเฉินทางด้านสาธารณสุข เชื่อว่าประชาชนส่วนใหญ่จะให้การยอมรับ

ทางบริษัทหวังว่าระบบนี้จะเป็นประโยชน์ให้กับประเทศอื่น ๆ ทั่วโลก ที่จะต้องเผชิญกับการแพร่ระบาดของเชื้อไวรัสโควิด-19

Cr. https://www.voathai.com/a/china-mask-recognition-ks/5330349.html","https://www.stkc.go.th/sites/default/files/stiarticle_images/1584500844.jpg"
"2347","5 วิธีเนรมิตออฟฟิสสะอาดปลอดภัยห่างไกลโควิด-19","Mon, 2020-03-16 09:13","http://www.stkc.go.th/node/2347","วิทยาศาสตร์การแพทย์","","วิธีรักษาความสะอาดในที่ทำงาน ดูแลร่างกายให้แข็งแรง ในระหว่างการแพร่ระบาดของโคโรนาไวรัสสายพันธุ์ใหม่

CNN มีรายงานว่าคนทั่วไปอาจใช้เวลาในที่ทำงานมากกว่าที่บ้าน แต่คนเหล่านั้นทำความสะอาดโต๊ะทำงานครั้งสุดท้ายกันเมื่อไหร่?

ตามสำนักงานมีจุดเล็กๆ หลายร้อยแห่ง ที่กลายเป็นแหล่งสะสมไวรัสและแบคทีเรีย ไม่ว่าจะเป็นซอกเล็กๆ บนแป้นพิมพ์ ปุ่มกดเวลาขึ้นลงลิฟต์ หรือที่จับตู้เย็นส่วนกลางที่ใช้ร่วมกัน

ในขณะที่เชื้อโคโรนาไวรัสสายพันธุ์ใหม่ที่โดยมากถ่ายทอดระหว่างมนุษย์สู่มนุษย์ แต่การสัมผัสพื้นผิวที่มีเชื้อไวรัสอยู่ก็สามารถทำให้ติดเชื้อได้เช่นเดียวกัน

ศูนย์ควบคุมและป้องกันโรคแห่งสหรัฐฯ หรือ CDC และคณะกรรมการบริหารงานความปลอดภัยและสุขภาพอนามัยการประกอบอาชีพ หรือ OSHA มีเคล็ดลับเกี่ยวกับวิธีการฆ่าเชื้อในที่ทำงานอย่างถูกต้องเพื่อรักษาสุขภาพและที่ทำงานให้สะอาดในระหว่างที่มีการแพร่ระบาดครั้งใหญ่นี้ไว้ดังต่อไปนี้

ทำความสะอาดโต๊ะทำงาน

ก่อนที่จะเริ่มการทำงาน ให้ใช้ผลิตภัณฑ์ที่ได้รับการรับรองจากหน่วยงานของรัฐบาลสหรัฐฯ EPA เพื่อฆ่าเชื้อบริเวณพื้นผิวโต๊ะทำงาน แป้นพิมพ์ เมาส์คอมพิวเตอร์ โทรศัพท์ และวัตถุหรือพื้นผิวอื่นๆ ที่ต้องสัมผัสแตะต้องอยู่เป็นประจำ

ล้างมือบ่อยๆ

เตรียมตัวให้พร้อมที่จะต้องเดินไปอ่างล้างมือที่ใกล้ที่สุดบ่อยๆ ควรล้างมือหลังจากรับประทานอาหาร จับที่จับประตู สั่งน้ำมูกด้วย และอื่นๆ อีกมากมาย ควรล้างมือให้บ่อยที่สุดเท่าที่จะเป็นไปได้ และต้องล้างให้ถูกวิธีด้วย

หากไม่มีสบู่ให้ใช้น้ำยาฆ่าเชื้อ

หากคุณไม่สามารถออกจากการประชุมเพื่อล้างมือด้วยสบู่ได้ ให้ใช้ hand sanitizers หรือผลิตภัณฑ์ทำความสะอาดมือที่ผสมน้ำยาฆ่าเชื้อแทน แต่ก็ควรจะล้างมือด้วยสบู่และน้ำเสมอหลังจากที่ใช้เจลทำความสะอาดมือไปแล้ว เพราะเจลไม่สามารถทำความสะอาดได้หมดจดเท่ากับการล้างมือ

งดการทักทายด้วยวิธีจีบมือ

โคโรนาไวรัสสายพันธุ์ใหม่เป็นโรคที่ติดต่อระหว่างมนุษย์ ดังนั้นควรหลีกเลี่ยงการสัมผัสทางกายภาพที่ไม่จำเป็น การปฏิเสธการจับมือไม่ใช่การเสียมารยาทอีกต่อไป แต่ควรใช้วิธีโบกมือทักทายแทน

ทำความสะอาดโทรศัพท์มือถือ

การล้างมือ และการฆ่าเชื้อจะไม่มีประโยชน์เลยหากโทรศัพท์ของคุณสกปรก คุณสามารถใช้ผ้าไมโครไฟเบอร์ที่เปียกหมาดๆ ทำความสะอาดหน้าจอและด้านหลังของโทรศัพท์ iPhone และ Android (บริษัท Apple กล่าวในสัปดาห์นี้ว่าผ้าเช็ดทำความสะอาดที่ผสมน้ำยาฆ่าเชื้อสามารถใช้ทำความสะอาดโทรศัพท์ iPhone ได้) เพียงแต่หลีกเลี่ยงไม่ให้น้ำเข้าไปตามช่องต่างๆ เท่านั้น

หากปฏิบัติตามคำแนะนำนี้ ก็จะปลอดภัยจากเชื้อไวรัส แต่หากต้องการฆ่าเชื้อโรคให้ได้มากที่สุด จะต้องทราบถึงความแตกต่างระหว่างการฆ่าเชื้อและการทำความสะอาด การทำความสะอาดจะกำจัดไวรัสและแบคทีเรียออกจากพื้นผิวเท่านั้น แต่การฆ่าเชื้อจะกำจัดเชื้อโรคออกไปทั้งหมด

CDC และ EPA อธิบายความแตกต่างระหว่างการทำความสะอาด การฆ่าเชื้อโรค ไว้ดังนี้

Cleaning หรือ การทำความสะอาด คือการขจัดเชื้อโรคและสิ่งสกปรกออกจากพื้นผิว โดยสามารถใช้สบู่และน้ำในการทำความสะอาดพื้นผิว แต่การทำเช่นนี้ไม่ได้ฆ่าเชื้อโรคเสมอไป แต่เป็นการทำให้สกปรกน้อยลง แนะนำให้ทำความสะอาดพื้นผิวก่อนที่จะฆ่าเชื้อ

Disinfecting หรือ การฆ่าเชื้อโรค คือการฆ่าเชื้อโรคบนพื้นผิว สารเคมีในน้ำยาฆ่าเชื้อนั้นแรงกว่าสบู่ การฆ่าเชื้อโรคช่วยลดความเสี่ยงของการติดเชื้อ ในการฆ่าเชื้ออย่างถูกต้องผลิตภัณฑ์ทำความสะอาดจะต้องคงอยู่บนพื้นผิวตามระยะเวลาที่กำหนด โดยปกติ 3 ถึง 5 นาที

Sanitizing คือการฆ่าเชื้อโรค แต่ฆ่าเชื้อได้ไม่เท่ากับ Disinfecting ผลิตภัณฑ์บางอย่างสามารถในการทำทั้งสองอย่าง แต่ Disinfecting จะใช้เวลามากกว่า อย่างไรก็ตาม sanitizers มีประสิทธิภาพลดความเสี่ยงของการติดเชื้อด้วยเช่นเดียวกัน

Cr. https://www.voathai.com/a/office-cleaning-covid-19-03132020/5328289.html","https://www.stkc.go.th/sites/default/files/stiarticle_images/1584324836.jpg"
"2313"," “ล้างมือให้สะอาด” ช่วยชะลอการแพร่ระบาดของโรคร้ายตามสนามบินต่าง ๆ ได้","Tue, 2020-03-10 08:37","http://www.stkc.go.th/node/2313","วิทยาศาสตร์การแพทย์","","การแพร่ระบาดของโคโรนาไวรัสส่งผลต่อการเดินทางทางอากาศ และทำให้ผู้คนตั้งคำถามถึงความปลอดภัยในการเที่ยวทางเรือ บรรดานักเดินทางต่างยกเลิกการเดินทางไปยังประเทศในแถบเอเชีย หรือแม้แต่งดรับประทานอาหารจีนในประเทศต่าง ๆ ที่ไม่ได้มีการแพร่ระบาดของไวรัสที่เรียกว่า COVID-19 ด้วย

แพทย์กล่าวเตือนว่า โรคติดเชื้อนี้ไม่ว่าจะอยู่ที่ไหนก็สามารถแพร่ระบาดไปทุก ๆ ที่ได้ภายในเวลาไม่กี่ชั่วโมง

ในกรณีของโรคซาร์ส หรือโรคระบบทางเดินหายใจเฉียบพลันรุนแรง ถูกค้นพบครั้งแรกในประเทศจีนเมื่อเดือนกุมภาพันธ์ พ.ศ. 2546 ซึ่งกินระยะเวลาเพียงประมาณหกเดือน โรคนี้ได้แพร่กระจายไปยังประเทศต่างๆ กว่า 24 ประเทศ ส่วนใหญ่ผ่านการเดินทางทางอากาศ

Christos Nicolaides นักฟิสิกส์ที่สถาบัน Massachusetts Institute of Technology ซึ่งเป็นผู้สร้างแบบจำลองการคำนวณเพื่อดูการแพร่กระจายของโรค ได้พูดคุยกับ VOA ผ่าน Skype ว่า เครือข่ายการขนส่งทางอากาศเป็นเส้นทางหลักในการแพร่กระจายโรคไปทั่วโลก เพราะในสนามบินทุกคนต้องสัมผัสสิ่งของต่าง ๆ ไม่ว่าจะเป็นตู้เช็คอิน ราวจับต่าง ๆ ที่นั่ง ปุ่มกดน้ำดื่ม โต๊ะอาหาร

ส่วนในเครื่องบินก็มีที่นั่ง ถาดอาหาร ที่วางแขน และลูกบิดประตูเข้าออกห้องน้ำ และในเวลาที่ผู้คนมีอาการไอ หรือจาม ละอองน้ำมูกก็จะกระจายไปในอากาศและตกลงสู่พื้นผิวที่คนอื่นสัมผัสกัน

Nicolaides ผู้เป็นหัวหน้าการศึกษาวิจัยนี้ สรุปว่า หากต้องการชะลอการแพร่ระบาดของโรค ให้เน้นเรื่องการล้างมือ และว่า นักวิจัยได้พยายามคำนวณอัตราการล้างมือทั่วโลก โดยการศึกษาก่อนหน้านี้แสดงให้เห็นว่า ผู้คนราว 70% ล้างมือหลังการใช้ห้องน้ำ และจากตัวเลขดังกล่าวมีเพียง 6% หรือ 7% เท่านั้นที่ล้างมืออย่างถูกวิธี

เขาอธิบายว่า การล้างมืออย่างถูกวิธีนั้น หมายถึงการล้างมือด้วยสบู่และน้ำอย่างน้อย 15 วินาที

Nicolaides ระบุว่า จากการศึกษาพบว่า ที่สนามบินมีเพียง 1 ใน 5 คนเท่านั้นที่มีมือสะอาด และเขายังคำนวณว่า หาก 60% ของนักเดินทางสามารถล้างมือให้สะอาด จะสามารถช่วยชะลอการก่อตัวของโรคต่าง ๆ ทั่วโลกได้ 69%

หรือหากมีนักเดินทางเพียง 30% เท่านั้นล้างมือจนสะอาด การแพร่กระจายของโรคก็ยังสามารถลดลงได้ถึง 24%

Nicolaides ได้ศึกษาสนามบินที่เขาเรียกว่าเป็น super-spreader airports ซึ่งเป็นสนามบินที่รวมเอาลักษณะสองอย่างไว้ด้วยกัน อย่างแรกคือมีการจราจรและผู้คนคับคั่ง และอย่างที่สองคือ เป็นสนามบินที่เชื่อมต่อกับสนามบินอื่น ๆ และเที่ยวบินระหว่างประเทศอื่น ๆ อีกมากมาย

สนามบินเหล่านี้มีขนาดใหญ่ที่สุดสิบแห่งในโลก ซึ่งรวมถึง John F. Kennedy ในนิวยอร์ก, Los Angeles International, London Heathrow, Hong Kong International และ Beijing Capital เป็นต้น

ที่มา https://www.voathai.com/a/hand-washing-to-slow-epidemic/5306292.html","https://www.stkc.go.th/sites/default/files/stiarticle_images/1583804222.jpg"
"2312","“หลอดจากแป้งข้าวโพด” ทางเลือกใหม่ของสายรักษ์โลก","Mon, 2020-03-09 09:46","http://www.stkc.go.th/node/2312","วิศวกรรมศาสตร์และเทคโนโลยี","","
ข้อมูลจาก Conservation International ประเมินว่าพลาสติกราว 8 ล้านตันจะเข้าสู่แหล่งน้ำในทุกๆปี และต้องใช้เวลาถึง 500 ปีกว่าจะย่อยสลายไปได้ ล่าสุด ผู้ประกอบการที่มีแนวคิดเพื่อสิ่งแวดล้อมหันมาพัฒนาหลอดที่ทำจากวัสดุธรรมชาติที่ทนทานและราคาถูกกว่าหลอดกระดาษที่นำมาใช้ทดแทนหลอดพลาสติกในปัจจุบัน

แคเมรอน รอสส์ ผู้ก่อตั้งบริษัท เซลีส ไบโดโพรดักส์ นำหลอดที่มีส่วนผสมจากโพลีแลคติก แอสิด จากแป้งข้าวโพด ซึ่งดูด้วยตาอาจไม่ต่างจากหลอดพลาสติกทั่วไป

ปัจจุบัน ร้านกาแฟและร้านอาหารเลือกใช้บรรจุภัณฑ์และหลอดกระดาษมากขึ้น ทว่า ความรักษ์โลกตามมาด้วยราคาแสนแพง จากที่ราคาของหลอดกระดาษนั้นสูงถึง 8 เท่าเมื่อเทียบกับหลอดพลาสติกทั่วไป แต่ผู้ผลิตหลอดจากแป้งข้าวโพด บอกว่า จุดเด่นของหลอดพลาสติกชีวภาพของเขามีราคาถูกกว่า 1 เซนต์ หรือประมาณ 30 สตางค์ต่อหลอดเท่านั้น และยังไม่เปื่อยยุ่ยเพื่อสัมผัสกับของเหลวเหมือนกับหลอดกระดาษทั่วไปด้วย

แคเมรอนได้แรงบันดาลใจมาจากการไปเดินป่าในรัฐเวสต์เวอร์จิเนีย เพราะในทริปนั้นแทนที่เขาจะได้ชื่นชมธรรมชาติ กลับต้องมานั่งเก็บขยะที่เกลื่อนกลาดแหล่งท่องเที่ยวธรรมชาติไปเสียได้ เขาจึงใช้ความรู้ที่มีมาพัฒนาผลิตภัณฑ์ที่ย่อยสลายตามธรรมชาติเพื่อช่วยแก้ปัญหาขยะเหล่านี้ได้ไม่มากก็น้อย

Cr. https://www.voathai.com/a/biodegradable-straw-from-cornstrach-03062020/5319058.html","https://www.stkc.go.th/sites/default/files/stiarticle_images/1583721960.jpg"
"2309","ผลิตภัณฑ์ทำความสะอาดบ้านอาจทำให้เด็กมีปัญหาเรื่องการหายใจ","Fri, 2020-03-06 09:51","http://www.stkc.go.th/node/2309","วิทยาศาสตร์การแพทย์","","พ่อแม่มือใหม่ที่ทำความสะอาดบ้านบ่อย ๆ เพื่อปกป้องลูกน้อยจากแบคทีเรียและเชื้อโรคอื่น ๆ อาจจะต้องลดความพยายามเหล่านั้นลงบ้าง เพราะการศึกษาครั้งใหม่แสดงให้เห็นว่า การสัมผัสกับผลิตภัณฑ์ทำความสะอาดมาก ๆ เพิ่มความเสี่ยงต่อการเป็น “โรคหอบหืด” ในวัยเด็ก

ในการศึกษาที่ตีพิมพ์อยู่ในวารสารทางการแพทย์ CMAJ เมื่อต้นเดือนกุมภาพันธ์ นักวิจัยจากมหาวิทยาลัย Simon Fraser ที่เมืองแวนคูเวอร์ ประเทศแคนาดา สอบถามกลุ่มตัวอย่างที่เป็นพ่อแม่เด็กว่า ใช้ผลิตภัณฑ์ทำความสะอาดบ่อยแค่ไหน? และชนิดใดบ้าง? ในช่วง 3-4 เดือนแรกที่ทารกเกิด

ผลการศึกษาพบว่า เมื่ออายุครบสามขวบ เด็กที่สัมผัสกับผลิตภัณฑ์ทำความสะอาดมากที่สุดมีแนวโน้มที่จะได้รับการวินิจฉัยว่าเป็นโรคหอบหืด มากกว่าเด็กที่มีการสัมผัสน้อยที่สุดถึง 37%

การศึกษายังพบว่า การสัมผัสสูดดมผลิตภัณฑ์ทำความสะอาดในปริมาณมาก ๆ อาจทำให้เด็กมีความเสี่ยงต่ออาการหายใจติดขัดเรื้อรังมากกว่าเด็กคนอื่นถึง 35% และมีแนวโน้มที่จะมีอาการแพ้เรื้อรังมากกว่าเด็กอื่น 49%

Tim Takaro นายแพทย์จากมหาวิทยาลัย Simon Fraser ซึ่งเป็นผู้ร่วมทำการศึกษาครั้งนี้ บอกกับสำนักข่าวรอยเตอร์ว่า เขาเข้าใจดีว่าพ่อแม่ต้องการทำให้บ้านเป็นที่ที่สะอาดและปลอดภัยจากเชื้อโรคสำหรับลูก แต่พ่อแม่ก็ควรตั้งคำถามเกี่ยวกับความเชื่อที่ว่าบ้านที่สะอาดคือบ้านที่มีกลิ่นเหมือนผลิตภัณฑ์ทำความสะอาดที่ใช้สารเคมีเท่านั้น จริงหรือ?

นายแพทย์ Takaro แนะนำว่า บ้านที่สะอาดควรเป็นบ้านที่ไม่มีกลิ่นสังเคราะห์ใด ๆ เลย โดยพ่อแม่ควรอ่านฉลากและมองหาผลิตภัณฑ์ที่ปราศจากสีและกลิ่นจากสารเคมี นอกจากนี้ก็ควรพิจารณาผลิตภัณฑ์ทำความสะอาดสูตรธรรมชาติ หรือ ออแกนิค แทนสารเคมีด้วย

นักวิจัยระบุว่า ในช่วงเดือนแรก ๆ ของชีวิตลูกน้อย เป็นช่วงที่มีความสำคัญอย่างมากต่อการพัฒนาระบบภูมิคุ้มกันของร่างกาย เช่นเดียวกับอวัยวะต่าง ๆ ที่เกี่ยวข้องกับการหายใจ

ในขณะที่สารเคมีในผลิตภัณฑ์ทำความสะอาดอาจทำให้เกิดอาการอักเสบเรื้อรังที่อาจนำไปสู่โรคหอบหืด นอกจากนี้ยังอาจทำให้อาการดังกล่าวปรากฏบ่อยขึ้นและรุนแรงขึ้นด้วย

จากการสอบแถมพ่อแม่ที่เป็นกลุ่มตัวอย่าง ผลิตภัณฑ์ทำความสะอาดที่มักใช้กันบ่อยที่สุด คือน้ำยาล้างจาน น้ำยาทำความสะอาดอเนกประสงค์ น้ำยาทำความสะอาดกระจก และผงซักฟอก

ปัจจุบัน บริษัทผู้ผลิตสินค้าทำความสะอาดต่าง ๆ ทั้งในแคนาดาและสหรัฐฯ ยังไม่ถูกกำหนดให้ต้องแสดงรายการสารเคมีทั้งหมดในผลิตภัณฑ์ทำความสะอาดของตน สินค้าบางอย่างที่ติดฉลากว่าเป็นมิตรกับสิ่งแวดล้อมหรือเป็นผลิตภัณฑ์ ""สีเขียว"" ก็อาจมีสารที่เป็นอันตรายด้วยเช่นเดียวกัน

คุณ Elissa Abrams ผู้เขียนความเห็นเกี่ยวกับการศึกษานี้ ซึ่งเป็นแพทย์จาก University of Manitoba ในเมือง Winnipeg ประเทศแคนาดา ยอมรับว่าผลกระทบของผลิตภัณฑ์ทำความสะอาดนั้นยังไม่เป็นที่ชัดเจน แต่เธอเชื่อว่าผลิตภัณฑ์เหล่านี้และสารเคมีที่เป็นส่วนประกอบล้วนเป็นสิ่งที่ก่อกวนการเจริญเติบโตของเด็ก ๆ ดังนั้นพ่อแม่จึงควรเพิ่มความระมัดระวังในการใช้ผลิตภัณฑ์ทำความสะอาดเหล่านี้

ที่มา https://www.voathai.com/a/home-cleaning-products-breathing-problem/5308962.html","https://www.stkc.go.th/sites/default/files/stiarticle_images/1583463107.jpg"
"2308","เกาหลีใต้ใช้แอพพ์ช่วยรับมือโคโรนาไวรัสสายพันธุ์ใหม่","Thu, 2020-03-05 09:42","http://www.stkc.go.th/node/2308","วิศวกรรมศาสตร์และเทคโนโลยี","","เกาหลีใต้ยังคงรักษาชื่อเสียงในประเทศที่มีความล้ำหน้าด้านเทคโนโลยีแห่งหนึ่งของโลก จากการใช้แอพพลิเคชั่นบนโทรศัพท์มือถือเพื่อช่วยรับมือกับการระบาดของโคโรนาไวรัสสายพันธุ์ใหม่

รายงานของ CNN Business เปิดเผยว่า ในขณะที่ตัวเลขผู้ติดเชื้อโควิด-19 ของเกาหลีใต้ยังคงสูงเป็นอันดับสอง รองจากประเทศจีน ประชาชนชาวเกาหลีใต้มีความตื่นตัวกับการเตรียมตัวเพื่อป้องกันไวรัสสายพันธุ์ใหม่ ซึ่งพิสูจน์ได้จากการที่ 6 แอพพ์ใหม่สำหรับติดตามสถานการณ์การระบาด มียอดดาวน์โหลดมากติด 15 อันดับแอพพ์ยอดนิยมที่ Google Play Store ร้านทางการของโทรศัพท์มือถือระบบแอนดรอยด์เก็บสถิติไว้ในสัปดาห์ที่ผ่านมา

ผู้พัฒนาแอพพ์เหล่านี้ บอกกับผู้สื่อข่าว CNN Business ว่าพื้นฐานการใช้งานของแอพพ์ทั้งหมดคือการนำข้อมูลต่างๆ ที่รัฐบาลเก็บรวบรวมไว้มานำเสนอแก่ผู้ใช้งาน ทำให้มีผู้สนใจดาวน์โหลดกันมากมายตั้งแต่เปิดตัวมา

หนึ่งในแอพพลิเคชั่นที่ติดอันดับความนิยมคือ Corona 100m ซึ่งมีผู้ดาวน์โหลดไปแล้วกว่า 1 ล้านครั้งตั้งแต่เปิดตัวในวันที่ 11 กุมภาพันธ์

แบ วอน-ซอค ผู้พัฒนาแอพพลิเคชั่น Corona 100m บอกว่า จำนวนผู้ดาวน์โหลดแอพพ์นี้เพิ่มขึ้นราว 20,000 คนทุกๆ ชั่วโมง โดยแอพพ์นี้ช่วยให้ผู้ใช้งานทราบทันทีเมื่อมีการยืนยันการติดเชื้อ รวมทั้งสัญชาติ เพศ อายุ สถานที่ที่ผู้ป่วยคนนั้นๆ เคยเดินทางไปมา และระยะห่างของผู้ใช้งานแอพพ์กับผู้ติดเชื้อด้วย

นอกจากนั้น ยังมี Corona Map ซึ่งเป็นแอพพ์ที่ได้รับความนิยมมากเช่นกัน โดยผู้พัฒนาได้แนวคิดมาจากข้อมูลของรัฐบาลเกี่ยวกับจุดที่มีผู้ติดเชื้อ ซึ่งเข้าใจยากและผู้อ่านไม่สามารถเห็นภาพได้ จึงแปลงข้อมูลดังกล่าวให้อยู่ในรูปแบบของแผนที่ดิจิทัลแทน

ทั้งนี้ ผู้พัฒนาทั้งสองแอพพ์กล่าวว่า เงินทุนตั้งต้นและจัดการแอพพ์เป็นเงินส่วนตัวทั้งสิ้น และปัจจุบันเริ่มขอให้ผู้ใช้งานบริจาคสมทบทุนเพื่อดำเนินการต่อแล้ว

ที่มา  https://www.voathai.com/a/coronavirus-covid-19-south-korea-application/5315351.html","https://www.stkc.go.th/sites/default/files/stiarticle_images/1583376125.jpg"
"2305","พ่อแม่ควรฟัง “สื่อสารอย่างไรให้ตรงใจวัยรุ่น” มีนาคม 03, 2020","Wed, 2020-03-04 09:49","http://www.stkc.go.th/node/2305","สังคมศาสตร์","","ความปวดหัวส่วนใหญ่ที่ผู้ปกครองหลายคนต้องเคยเผชิญ นั่นคือลูกที่อยู่ในช่วงวัยรุ่นมาปรึกษาปัญหา แต่บทสนทนามักจะนำไปสู่ความขัดแย้ง ลูกรู้สึกว่าพ่อแม่ไม่เข้าใจพวกเขา และลงท้ายด้วยบรรยากาศที่ขุ่นมัว ความสัมพันธ์แทนที่จะดีขึ้นกลับแย่ลง อะไรคือสิ่งที่พ่อแม่ควรตระหนักเวลาลูกมาปรึกษา รับมืออย่างไรเพื่อสร้างผลลัพธ์และความสัมพันธ์ที่ดีในครอบครัว นักจิตวิทยาเด็กและวัยรุ่น Lisa Damour ได้ถ่ายทอดเคล็ดลับผ่านบทความที่ตีพิมพ์ใน The New York Times เธอชี้ว่าพ่อแม่ส่วนใหญ่ไม่ได้ให้ในสิ่งที่ลูกๆ คาดหวัง

ประเด็นแรกที่พ่อแม่ควรทำเวลาลูกวัยรุ่น มาปรึกษานั่นคือ “การเป็นผู้ฟังที่ดี” วัยรุ่นไม่ต่างจากผู้ใหญ่ ที่บางครั้งเพียงอยากจะระบายปัญหา ไม่ว่าเรื่องนั้นจะเล็กหรือจะใหญ่ การได้พูดออกมาจะช่วยให้วัยรุ่นรู้สึกสบายใจมากยิ่งขึ้น หลายครั้งการเล่าออกมาจะช่วยให้พวกเขาเรียบเรียงปัญหา พ่อแม่ควรทำหน้าที่เป็นผู้ฟัง เลี่ยงการพูดขัดจังหวะ และพยายามไม่แทรกความคิดเห็นของตัวเองลงไปในบทสนทนา

ปัญหาของวัยรุ่นต้องให้ตัวเขาเองแก้ไขเอง เราต้องยอมรับว่าพ่อแม่ไม่สามารถเข้าไปช่วยทำให้ลูกหายอกหัก หรือยุติการทะเลาะในกลุ่มเพื่อนฝูง ผู้ปกครองก็ไม่สามารถไปเลื่อนวันสอบวัดผลที่ใกล้เข้ามา ปัญหาและความเครียดเหล่านี้อาจทำให้เด็กหลายคนรู้สึกโดดเดี่ยว สิ่งที่ทำได้คือ “สร้างความรู้สึกว่าลูกไม่ได้เผชิญปัญหาเพียงลำพัง” คำพูดที่เห็นอกเห็นใจจะช่วยให้ผู้ฟังรับรู้ถึงความห่วงใย ยกตัวอย่างเช่น “ลูกจะหงุดหงิดในเรื่องนี้ก็ไม่แปลก” ประโยคนี้จะช่วยให้วัยรุ่นรู้ว่าพ่อแม่อยู่ข้างเขา หรืออาจจะตั้งเป็นประโยคคำถาม เช่น “ตอนนี้อยากอยู่คนเดียวไหมหรืออยากให้อยู่ใกล้ๆ” “พ่อช่วยอะไรตอนนี้ได้ไหมที่จะทำให้ลูกรู้สึกดีขึ้น” คำถามเหล่านี้แสดงออกถึงความจริงใจและไม่ทอดทิ้งให้เขาต้องแก้ปัญหาอยู่คนเดียว

ในบางกรณีคำแนะนำที่ดีของพ่อแม่อาจจะเป็นดาบสองคม เพราะวัยรุ่นอาจจะสูญเสียความมั่นใจในการแก้ไขปัญหาของตัวเอง รู้สึกว่าผู้ใหญ่เท่านั้นที่ให้คำแนะนำที่ดีได้ วิธีการที่ควรนำไปปรับใช้คือ “สร้างความเชื่อมั่น” พูดให้กำลังใจ ส่งเสริมให้เห็นว่าตัวเขาเองจะสามารถแก้ไขปัญหานี้ได้อย่างแน่นอน วัยรุ่นบางคนอาจจะไม่ต้องการคำแนะนำหรือทางออก เพียงแต่อยากได้ความเห็นด้วยจากผู้ปกครอง พ่อแม่ควรที่จะระมัดระวังการสื่อสารมากเป็นพิเศษ แม้บางทีพวกเขาตัดสินใจพลาด แต่นี่ไม่ใช่ช่วงเวลาของการสะกิดรอยแผลของความผิดพลาด ประโยคอย่าง “แม่เคยบอกแล้วว่าอย่าทำอย่างนี้” จะไม่นำไปสู่บรรยากาศของการสนทนาที่สร้างสรรค์ ถ้าอยากจะเตือนควรพูดคุยในโอกาสอื่นๆ ที่สภาวะของวัยรุ่นไม่เปราะบางและอยู่ในสถานะที่เปิดรับความคิดเห็นของพ่อแม่

หลังจากที่ “รับฟังปัญหา” “แสดงความเห็นอกเห็นใจ” และ “สร้างความเชื่อมั่น” ถ้าหากลูกวัยรุ่นขอให้พ่อแม่แสดงความคิดเห็น สองสิ่งที่ควรทำคือ “ค้นหาว่าลูกต้องการอะไร” และ “ช่วยเหลือตามความเหมาะสม” ยกตัวอย่างเช่น ลูกทำกิจกรรมที่มหาวิทยาลัยเป็นจำนวนมาก และมีการบ้านต้องเขียนรายงานส่งอาจารย์ สิ่งที่พ่อแม่ควรทำความเข้าใจคือลูกอยากทำกิจกรรมซึ่งไม่ควรไปแนะนำให้ตัดทิ้ง และการให้ความช่วยเหลืออย่างเช่น ช่วยเตรียมอาหารเพื่อให้ลูกได้ทาน ทำให้เขามีเวลามากขึ้นเพื่อการเรียนและทำกิจกรรม ถือว่าเป็นการช่วยเหลืออย่างเหมาะสม

สุดท้ายแล้ววัยรุ่นอาจจะไม่ได้ซับซ้อน พวกเขาเพียงแค่ต้องการพ่อแม่ที่รับฟังปัญหาและมีความเข้าอกเข้าใจ ที่สำคัญผู้ใหญ่ควรพักความคิดเห็นของตัวเองไว้ก่อน

ที่มา: นิวยอร์กไทม์ส","https://www.stkc.go.th/sites/default/files/stiarticle_images/1583290164.jpg"
"2304","ต้องใช้ทรัพยากรของโลกมากมายแค่ไหน ในการผลิตเสื้อผ้าเพียงชิ้นเดียว?","Tue, 2020-03-03 10:24","http://www.stkc.go.th/node/2304","วิศวกรรมศาสตร์และเทคโนโลยี","","คุณเคยสงสัยหรือไม่ว่าต้องใช้ทรัพยากรของโลกมากมายแค่ไหน ในการผลิตเสื้อผ้าเพียงชิ้นเดียว ผู้เชี่ยวชาญมีคำตอบสำหรับเรื่องนี้

ผู้เชี่ยวชาญด้านความยั่งยืนที่องค์กรไม่แสวงหาผลกำไร OXFAM ชี้ว่า น้ำที่ใช้ในการผลิตกางเกงยีนส์และเสื้อยืดเพียงอย่างละหนึ่งตัว สามารถใช้ดื่มดินได้เป็นเวลานานถึง 13 ปีสำหรับประชากรหนึ่งคน ซึ่งหมายความว่าต้องใช้ทรัพยากรสิ่งแวดล้อมจำนวนมากในการผลิตเสื้อผ้าที่เราสวมใส่กันอยู่

ปัจจุบันการผลิตเสื้อผ้าอย่างยั่งยืนเป็นหัวข้อสำคัญของการอภิปรายในหลายส่วนของโลก เนื่องจากอุตสาหกรรมแฟชั่นถือเป็นหนึ่งในผู้ก่อมลพิษที่ใหญ่ที่สุดในโลกในตอนนี้

โดยคำว่า “ยั่งยืน” หรือ Sustainable หมายถึงการไม่ทำลาย หรือไม่ใช้ทรัพยากรธรรมชาติมากเกินไป

โครงการสิ่งแวดล้อมของสหประชาชาติตั้งข้อสังเกตว่า อุตสาหกรรมแฟชั่นเป็นผู้ที่ใช้น้ำมากที่สุดเป็นอันดับที่สอง และปล่อยก๊าซคาร์บอน 8 ถึง 10 เปอร์เซนต์ของทั้งหมดทั่วโลก ซึ่งมากกว่าเที่ยวบินระหว่างประเทศทั้งหมดและการขนส่งทางทะเลรวมกัน

นอกจากนี้สารเคมีต่าง ๆ ที่เป็นอันตราย ตลอดจนการขนส่งสินค้าและบรรจุภัณฑ์พลาสติกที่ไม่สามารถทำลายได้ ล้วนแต่ทำให้เกิดต้นทุนด้านสิ่งแวดล้อม

อย่างไรก็ดี ผู้ผลิตและผู้ขายเสื้อผ้าบางรายได้ค้นพบวิธีการแก้ปัญหาอย่างสร้างสรรค์ตัวอย่างเช่น ในตลาดเสื้อผ้าระดับสูง นักออกแบบเสื้อผ้าพยายามทำตลาดแฟชั่นเสื้อผ้าที่มีความยั่งยืนให้เป็นสินค้าที่หรูหรา

ในปีพ.ศ. 2558 รายงานเรื่องความยั่งยืนของบริษัท Nielsen พบว่า 66% ของลูกค้ายินดีจ่ายมากขึ้นในการซื้อเสื้อผ้าที่เป็นมิตรกับสิ่งแวดล้อม

ส่วนในอุตสาหกรรมเสื้อผ้าระดับล่างก็มีไอเดียใหม่ ๆ เช่นเดียวกัน เช่น ในปีพ.ศ. 2562 บริษัท Inditex ที่เป็นเจ้าของร้านเสื้อผ้าซาร่า ประกาศว่าจะเปลี่ยนไปขายเสื้อผ้าที่ผลิตจากวัสดุที่ยั่งยืนหรือวัสดุรีไซเคิลทั้งหมดภายในปี พ.ศ. 2568

ที่มา https://www.voathai.com/a/climate-cost-of-fashion/5264038.html","https://www.stkc.go.th/sites/default/files/stiarticle_images/1583205890.jpg"
"2301","นักวิจัยใช้เสียงเรียกฝูงปลาให้กลับคืนสู่ปะการังเสื่อมโทรม","Mon, 2020-03-02 10:47","http://www.stkc.go.th/node/2301","วิทยาศาสตร์ธรรมชาติ","","จากการทดลองทำให้นักวิจัยได้พบว่าฝูงปลากลับมาหลังจากที่ได้ยินเสียงของสิ่งมีชีวิตที่อาศัยอยู่ตามแนวปะการังที่มีความอุดมสมบูรณ์ที่ถูกบันทึกไว้

นักวิทยาศาสตร์ได้ทดลองวางลำโพงใต้น้ำไว้ในบริเวณที่ปะการังเสื่อมโทรมใน Great Barrier Reef ซึ่งอยู่ทางเหนือของออสเตรเลีย และเปิดเสียงไว้เป็นระยะเวลาประมาณหกสัปดาห์เมื่อปีพ.ศ. 2560 หลังจากการศึกษาผลการทดลองนี้ นักวิทยาศาสตร์รายงานว่ามีปลากลับมาอยู่ในบริเวณ ที่มีการเปิดเสียงปะการังที่อุดมสมบูรณ์มากขึ้นถึงสองเท่า

นอกจากนี้นักวิจัยพบว่าเสียงดังกล่าวยังทำให้มีสิ่งมีชีวิตชนิดต่างๆ กลับมาอาศัยอยู่ในบริเวณนี้เพิ่มขึ้นถึง 50% และฝูงปลาที่กลับมาตามเสียงนั้นล้วนเป็นสายพันธุ์ที่เป็นห่วงโซ่อาหารที่สำคัญๆ ทั้งสิ้น

นักวิจัยตั้งข้อสังเกตถึงความสำคัญของการที่มีปลาหลากหลายชนิดกลับคืนสู่พื้นที่ปะการังเสื่อมโทรม โดยชี้ว่าปลาหลากหลายสายพันธุ์เหล่านี้ จะช่วยกันฟื้นฟูสภาพแวดล้อมของมหาสมุทรและชีวิตในทะเล และแนวปะการังที่เสียหายนั้นมีโอกาสที่จะฟื้นตัวสูงขึ้นหากมีประชากรปลาจำนวนมากและหลากหลาย

Steve Simpson ศาสตราจารย์ที่มหาวิทยาลัย Exeter หัวหน้าการวิจัยนี้กล่าวในแถลงการณ์ว่า แนวปะการังที่อุดมสมบูรณ์นั้นจะเป็นที่ที่มีเสียงดังอึกทึกมาก โดยจะมีทั้งเสียงของกุ้ง ปลา และสัตว์ทะเลชนิดอื่นๆ ส่วนปลาเล็กๆ จะฟังเสียงเหล่านี้ในเวลาที่มองหาที่อยู่อาศัย

เขาเสริมว่าแนวปะการังที่เสื่อมโทรมนั้นเงียบสงบจนน่ากลัว เมื่อถูกทำลายด้วยมลพิษที่เกิดจาก น้ำมือมนุษย์ ปะการังที่เสียหายอาจทำให้เกิดกลิ่นและเสียงที่ไม่พึงประสงค์ ซึ่งทำให้กุ้งและปลา หายไป แต่การทดลองแสดงว่าการใช้ลำโพงใต้น้ำเป็นวิธีที่มีประสิทธิภาพ ในการทำให้ปลาตัว เล็กๆ กลับคืนสู่บริเวณนั้น

Mark Meekan นักชีววิทยาปลาแห่งสถาบันวิทยาศาสตร์ทางทะเลออสเตรเลีย กล่าวว่าการกลับมา ของปลาเหล่านี้เป็นก้าวแรกของการพัฒนาสุขภาพของแนวปะการังครั้งสำคัญ และการฟื้นฟูนั้น เกิดจากการที่ฝูงปลาช่วยกันทำความสะอาดแนวปะการัง และสร้างพื้นที่สำหรับปะการังที่เกิดใหม่อีกด้วย

Tim Gordon สมาชิกของทีมวิจัยอีกคนหนึ่งจากมหาวิทยาลัย Exeter เชื่อว่าเสียงที่เปิดจะสามารถช่วยฟื้นฟูปะการังที่ตายแล้วในพื้นที่ที่ถูกทำลายอย่างรุนแรงในมหาสมุทรทั่วโลกได้ และว่าการเพิ่มประชากรปลาด้วยวิธีนี้ จะเป็นการเริ่มกระบวนการฟื้นฟูตามธรรมชาติ เพื่อรับมือกับความเสียหายที่พบเห็นในแนวปะการังหลายแห่งทั่วโลก

Andy Radford จากมหาวิทยาลัย Bristol กล่าวว่า การเปิดเสียงใต้น้ำเป็นวิธีที่ให้ความหวัง ในการต่อสู้กับความเสียหายของแนวปะการังในระดับชุมชนท้องถิ่น แต่เขาตั้งข้อสังเกตว่าภัยคุกคามอื่นๆ ซึ่งรวมถึงการเปลี่ยนแปลงสภาพภูมิอากาศ มลพิษ และการประมงแบบเกินขีดจำกัด ควรจะต้องลดลงด้วยเช่นเดียวกัน

รายงานการศึกษาของคณะนักวิทยาศาสตร์นานาชาติรวมถึงนักวิทยาศาสตร์จากมหาวิทยาลัย Exeter และ Bristol ของประเทศอังกฤษ และมหาวิทยาลัย James Cook ของประเทศออสเตรเลียเกี่ยวกับเรื่องนี้ ถูกตีพิมพ์อยู่ในวารสาร Nature Communications

Cr. https://www.voathai.com/a/sounds-call-fish-back-to-dead-coral/5206034.html","https://www.stkc.go.th/sites/default/files/stiarticle_images/1583120834.jpg"
"2299","'แอมะซอน' เปิดซูเปอร์มาร์เก็ตไร้แคชเชียร์เต็มรูปแบบแห่งแรก","Fri, 2020-02-28 09:52","http://www.stkc.go.th/node/2299","วิศวกรรมศาสตร์และเทคโนโลยี","","บริษัทเทคโนโลยีรายใหญ่ของสหรัฐฯ ""แอมะซอน"" เปิดร้านซูเปอร์มาร์เก็ตแบบไม่มีพนักงานเก็บเงิน หรือ แคชเชียร์ แห่งแรกในวันอังคารที่ 25 ก.พ. ที่นครซีแอตเติล โดยใช้ชื่อว่า Amazon Go Grocery

ที่ร้านนี้ ลูกค้าสามารถใช้วิธีสแกนแอพพ์ในสมาร์ทโฟนแทนการจ่ายเงินสดหรือบัตรเครดิต โดยแอมะซอนได้ติดตั้งกล้องและเซนเซอร์ไว้เพื่อตรวจจับว่าลูกค้าหยิบสินค้าใดออกไปจากชั้นวางสินค้าบ้าง ก่อนที่จะสั่งเก็บเงินทางบัญชีแอมะซอนออนไลน์

ร้าน Amazon Go Grocery เป็นการขยายมาจากร้าน Amazon Go ที่เป็นโครงการทดลองของแอมะซอนตั้งแต่ 2 ปีก่อน โดยร้านใหม่นี้มีสินค้าให้เลือกมากกว่า และมีขนาดใหญ่กว่าร้านเดิมถึง 5 เท่า

โดยแอมะซอนมีโครงการเปิดร้าน Amazon Go Grocery แห่งที่สองที่นครลอสแอนเจลิสในช่วงปลายปีนี้

การเปิดตัวร้านค้าไร้แคชเชียร์ของแอมะซอนนี้ถือเป็นการรุกธุรกิจซูเปอร์มาร์เก็ตแบบเต็มตัว หลังจากที่ลงทุนซื้อกิจการของร้านโฮลฟู้ดส์ (Whole Foods) ที่มีสาขา 500 แห่งมาตั้งแต่ปี 2017

อย่างไรก็ตาม แอมะซอนยังคงตามหลังคู่แข่งสำคัญในธุรกิจซูเปอร์มาร์เก็ต คือ ห้างวอลมาร์ท (Walmart) ที่มีสาขากว่า 4,700 แห่ง และมีอีกหลายบริษัทที่กำลังทดสอบระบบไร้แคชเชียร์เช่นเดียวกัน ตัวอย่างเช่น 7-Eleven ที่กำลังทดสอบระบบนี้ที่ร้านสาขาในรัฐเท็กซัส

Cr. https://www.voathai.com/a/amazon-cashier-less-grocery-store/5303446.html","https://www.stkc.go.th/sites/default/files/stiarticle_images/1582858345.jpg"
"2297","คุณตื่นนอนอย่างไรในตอนเช้า?","Thu, 2020-02-27 14:42","http://www.stkc.go.th/node/2297","วิทยาศาสตร์การแพทย์","","หากคุณตั้งนาฬิกาปลุกแบบเสียงดัง หรือเสียงที่ไม่น่าพึงใจนัก อาจทำให้ยากต่อการสลัดอาการง่วงหงาวหาวนอนในตอนเช้า แต่นักวิจัยกล่าวว่าเสียงนาฬิกาปลุกที่เป็นทำนองเพลง สามารถช่วยให้รู้สึกสดชื่นขึ้นได้หลังจากที่ตื่นนอน

การศึกษานี้ดำเนินการโดยนักวิจัยในประเทศออสเตรเลีย ซึ่งมีผู้เข้าร่วมการศึกษาทั้งหมด 50 คน อาสาสมัครจะตอบคำถามเกี่ยวกับเสียงนาฬิกาปลุกที่ตนชอบใช้ตั้งปลุกในตอนเช้า รวมไปถึงความรู้สึกเกี่ยวกับเสียงปลุกนั้น และความรู้สึกในตอนที่ตื่นนอนขึ้นมา

จากการศึกษานี้ นักวิจัยพบว่าผู้ที่ตื่นนอนด้วยนาฬิกาปลุกที่เป็นเสียงเพลงจะรู้สึกตื่นตัวมากกว่า

Stuart McFarlane หัวหน้าการศึกษาครั้งนี้กล่าวกับ VOA ว่าพวกเขารู้สึกประหลาดใจมากกับผลการศึกษานี้ เพราะคิดว่าเสียงบี๊บที่ดังรุนแรงนั้น น่าจะปลุกให้ตื่นนอนได้ดีกว่า

การตื่นนอนไม่เต็มที่ หรืออาการงัวเงียหมายถึงคนที่ยังคงง่วงนอนอยู่มากเมื่อตื่นขึ้นมา และมีปัญหาในการเคลื่อนไหวตัว

McFarlane กล่าวว่าทุกคนจำเป็นต้องเข้าใจถึงผลกระทบที่เป็นอันตรายของอาการตื่นนอนไม่เต็มที่ให้ดียิ่งขึ้น อาการงัวเงียนั้นมักจะเกิดขึ้นในตอนเช้าเป็นระยะเวลานานถึง 30 นาที แต่ผลการศึกษาพบว่าอาการงัวเงียนี้อาจอยู่ได้นาน 2-4 ชั่วโมง

อย่างไรก็ตาม ไม่ใช่ทุกคนที่จะมีอาการงัวเงียเป็นเวลานานๆ แต่ผู้ที่มีอาการเช่นนั้นก็ควรหาทางแก้ไข โดยเฉพาะอย่ายิ่งเมื่อต้องปฏิบัติหน้าที่ที่ต้องใช้ประสิทธิภาพร่างกายสูงสุด ซึ่งรวมถึงงานต่างๆ ที่เป็นอันตรายเช่นการขับรถหรือปั่นจักรยาน หลังจากที่ตื่นนอนได้ไม่นาน เช่นเดียวกับคนที่ทำงานในสถานการณ์อันตรายหลังจากที่ตื่นนอน เช่นนักดับเพลิงและนักบิน เป็นต้น

นอกจากนี้การตื่นนอนไม่เต็มที่ หรืออาการงัวเงีย ยังเชื่อมโยงไปถึงอุบัติเหตุที่สำคัญรวมถึงอุบัติเหตุเครื่องบินตก และอุบัติเหตุในการขนส่งต่างๆ ด้วย

เหตุใดการตั้งนาฬิกาปลุกด้วยเสียงเพลงจึงดีกว่า?

นักวิจัยคิดว่าเสียงเพลงอาจจะช่วยลดอาการงัวเงียได้ดีกว่า เพราะมีหลายโทนเสียงเมื่อเทียบกับโทนเสียงเดียวของเสียงปลุก ""บี๊บ""

McFarlane กล่าวว่าการเปลี่ยนแปลงในท่วงทำนองของเสียงดนตรีอาจช่วยให้ตื่นตัวหลังจากที่ตื่นนอนได้ แต่ตอนนี้ยังเร็วเกินไปที่จะสรุปคำตอบของเรื่องนี้ จำเป็นต้องมีการศึกษาเพิ่มเติมเพื่อให้ได้คำตอบที่แท้จริง

เพลงประเภทไหนที่เหมาะสำหรับการใช้เป็นเสียงนาฬิกาปลุก?

นักวิจัยแนะนำเสียงนาฬิกาปลุกที่ง่ายต่อการฮัมหรือร้องคลอตามไปด้วย McFarlane บอกว่าเสียงเพลงที่เขาใช้ตั้งปลุกอยู่ตอนนี้ก็มี ‘Close to me’ โดย the Cure และ ‘Borderline’ โดยMadonna

อย่างไรก็ดี ผู้เชี่ยวชาญชี้ว่าไม่ว่าจะตื่นนอนได้อย่างไร แต่ระยะเวลาในการนอนหลับนั้นเป็นสิ่งที่สำคัญมาก

นายแพทย์ Stuart F. Quan ผู้อำนวยการแผนกความผิดปกติด้านการนอนและจังหวะรอบวันที่โรงพยาบาล Brigham and Women’s ในนครบอสตัน รัฐแมสซาชูเซตส์ ให้คำแนะนำในการช่วยให้นอนหลับได้ดีขึ้นและรู้สึกสดชื่นกะปรี้กะเปร่าทุกเช้าไว้ดังนี้

• กำหนดเวลาปกติ - เข้านอนและตื่นในเวลาเดียวกันทุกวันแม้กระทั่งวันหยุดสุดสัปดาห์ นักวิจัยแนะนำให้นอนอย่างน้อยคืนละเจ็ดชั่วโมง

• ตกแต่งห้องให้เหมาะสำหรับการนอนหลับ - ห้องควรจะมืดสนิทในขณะที่นอนหลับ วางเตียงให้ห่างจากหน้าต่าง พยายามทำให้ห้องเงียบและมีความเย็น

• ออกกำลังกาย - การศึกษาส่วนใหญ่ชี้ว่าการออกกำลังกายตามปกติ คือสามหรือสี่ครั้งต่อสัปดาห์ช่วยให้นอนหลับได้ดีขึ้น

• พยายามไม่ใช้อุปกรณ์อิเล็กทรอนิกส์บนเตียง – ปิดโทรศัพท์มือถือของคุณก่อนเข้านอน หรือวางไว้โดยการตั้งค่า “ห้ามรบกวน”

• หลีกเลี่ยงการรับประทานอาหารมื้อใหญ่ก่อนนอน

• จำกัดปริมาณนิโคติน คาเฟอีน และแอลกอฮอล์ก่อนนอน

• ควรตื่นตัวหรือเคลื่อนไหวให้มากขึ้นในระหว่างวัน - วิธีนี้จะช่วยให้คุณหลับได้เร็วขึ้นและง่ายขึ้น


ที่มา https://www.voathai.com/a/what-wakes-you-up-each-morning/5300312.html","https://www.stkc.go.th/sites/default/files/stiarticle_images/1582789333.jpg"
"2295"," งานวิจัยชี้ ปลูกต้นไม้ไว้บนโต๊ะทำงานอาจช่วยลดความเครียดจากงานได้","Wed, 2020-02-26 09:10","http://www.stkc.go.th/node/2295","วิทยาศาสตร์ธรรมชาติ","","งานวิจัยล่าสุดจากญี่ปุ่นชี้ว่า พนักงานบริษัทที่ต้องทำงานติดโต๊ะตลอดเวลา และประสบปัญหาความเครียดพุ่งสูง เพราะกลัวทำงานเสร็จไม่ทันกำหนดหรือเพราะเจ้านายและสิ่งแวดล้อมในที่ทำงาน อาจเลือกปลูกต้นไม้ต้นเล็กๆ ไว้บนโต๊ะเพื่อช่วยลดอาการเครียดที่ว่านี่ได้

ทีมนักวิจัยที่มหาวิทยาลัยเฮียวโก ในประเทศญี่ปุ่น ทำการทดสอบดังกล่าวกับพนักงานบริษัทจำนวน 63 คน ที่มีอายุตั้งแต่ 24 ถึง 60 ปี และใช้เวลาทำงานกับคอมพิวเตอร์สัปดาห์ละ 40 ชั่วโมง เป็นระยะเวลา 3 สัปดาห์ และตีพิมพ์ผลงานสรุปออกมาในวารสาร HortTechnology ซึ่งเป็นงานพิมพ์โดย สมาคมพืชสวนแห่งอเมริกา (American Society for Horticultural Science) ที่เน้นเสนอผลงานการทดลองวิจัยโดยผู้เชี่ยวชาญด้านพืชสวน แพทย์ และนักวิทยาศาสตร์

งานวิจัยดังกล่าวเกิดขึ้นหลังพบว่า มนุษย์เงินเดือนในญี่ปุ่นประสบภาวะความเครียดพุ่งสูงจนเกิดปัญหาสุขภาพจิตมากขึ้นในอัตราที่น่าตกใจ จึงวางแผนวิจัยภายใต้สมมติฐานว่า พนักงานจำนวนมากไม่ค่อยให้ความสำคัญกับประโยชน์ของต้นไม้ในการลดความเครียดจากการทำงาน แล้วทำการทดสอบกับคนในที่ทำงานจริงๆ ไม่เหมือนกับงานวิจัยก่อนๆ ที่ส่วนใหญ่ทำการในห้องทดลองหรือสถานการณ์เกือบเสมือนจริง

ดร. มาซาฮิโร่ โทโยดะ (Dr. Masahiro Toyada) ผู้นำทีมวิจัยนี้สรุปว่า หากนายจ้างสนับสนุนให้พนักงานหยุดงานสัก 3 นาทีเพื่อ “การพักผ่อนอยู่กับธรรมชาติ” สุขภาพจิตของพนักงานจะดีขึ้นได้จริง

ในการทำการทดสอบ ทางทีมงานเลือกใช้มาตรวัดความวิตกกังวล State-Trait Anxiety Inventory (STAI) พร้อมๆ กับการวัดอัตราการเต้นของชีพจร ก่อนและหลังการหยุดพักโดยในสัปดาห์แรก ผู้ร่วมทดสอบจะไม่มีต้นไม้ตั้งอยู่บนโต๊ะ เพื่อเทียบกับผลที่ได้ในสัปดาห์ที่ 2 และสัปดาห์ที่ 3 ซึ่งผู้ร่วมทดสอบจะเลือกต้นไม้ที่ชื่นชอบมาตั้งไว้บนโต๊ะและเรียนรู้วิธีดูแล

ผลวิจัยที่ออกมาชี้ว่า ระดับความเครียดของผู้เข้าร่วมโครงการส่วนใหญ่ค่อยๆ ลดลง ขณะที่อัตราการเต้นของชีพจรก็ลดลง ซึ่งแสดงให้เห็นว่า ระบบประสาทซิมพาเทติก (sympathetic nervous system) หรือระบบประสาทที่มีหน้าที่ควบคุมการทำงานของอวัยวะบางอย่าง ซึ่งทำงานอยู่นอกเหนืออำนาจจิตใจ และมักกระตุ้นให้หัวใจเต้นเร็วและแรง กลับมีความสงบมากขึ้น

เมื่ออ้างอิงตอบรับในทางบวกจากผู้ร่วมโครงการราวครึ่งหนึ่ง ทีมวิจัยสรุปออกมาว่า ความรู้สึกอ่อนไหวและรักต้นไม้ของแต่ละคนมีส่วนช่วยลดระดับความเครียดได้จริง

นอกเหนือจากประเด็นความเครียดแล้ว การวิจัยนี้ยังสรุปด้วยว่า หลังการหยุดพักระหว่างการทำงาน แล้วนั่งชื่นชมธรรมชาติ หรือในกรณีนี้ คือการดูต้นไม้ของตนสัก 3 นาที ค่อยกลับมาทำงานต่อ ผู้ร่วมทดสอบมีสมาธิที่ดีขึ้น

อย่างไรก็ตาม นักวิจัยยอมรับว่า การปลูกต้นไม้บนโต๊ะทำงานไม่ได้ช่วยลดความเครียดของทุกคนได้เสมอไป เพราะอัตราการเต้นของชีพจรของผู้ร่วมทดสอบบางคนปรับสูงขึ้นพร้อมๆ กับระดับความเครียด ขณะที่การมีต้นไม้กลับไม่มีผลกับผู้ร่วมโครงการบางคนเสียด้วยซ้ำ

ดร. โทโยดะ คิดว่า ในกรณีที่ระดับความเครียดของบางคนพุ่งสูง เหตุผลที่เป็นไปได้น่าจะเป็นเพราะ คนเหล่านั้นตกอยู่ในภาวะกลัวความรับผิดชอบที่จะต้องดูแลต้นไม้ของตนให้ดี ขณะที่ตัวต้นไม้กลับดูแย่ลง กล่าวคือ เหี่ยวเฉาหรือดูเหมือนใกล้ตาย ส่วนกรณีผู้ที่ต้นไม้ไม่ค่อยส่งผลอะไรมาก น่าจะเป็นเพราะคนเหล่านั้นเกิดความคุ้นเคยกับการมีต้นไม้จนไม่รู้สึกอะไรพิเศษอีกต่อไป

แต่นักวิจัยยังระบุว่า การสร้างสภาพแวดล้อมสีเขียวสะท้อนความเป็นธรรมชาติในที่ทำงานกำลังเป็นที่นิยมมากขึ้น ซึ่งสะท้อนให้เห็นถึงความต้องการแก้ไขปัญหาด้านสุขภาพจิตที่เพิ่มขึ้น

ดร. ชาร์ลส ฮอลล์ (Dr. Charles Hall) จากมหาวิทยาลัยมหาวิทยาลัยเทกซัสเอแอนด์เอ็ม (Texas A&M University) ให้ความเห็นเพิ่มเติมว่า แม้หลายคนจะทราบดีอยู่แล้วว่า ต้นไม้นั้นมีคุณประโยชน์ต่อมนุษย์จริงๆ แต่ผลวิจัยนี้คือสิ่งที่ตอกย้ำความจริงนี้ให้ทุกคนตระหนักมากขึ้น พร้อมกล่าวด้วยว่า ต้นไม้บนโต๊ะทำงานไม่ใช่ปัจจัยเดียวที่ช่วยลดอาการเครียดได้ แต่การมองออกไปนอกหน้าต่างเพื่อชื่นชมธรรมชาติ หรือหยุดพักการทำงานสักครู่แล้วออกไปเดินในสวนก็น่าจะให้ผลลัพธ์ในทางบวกเช่นกัน

ดร. ฮอลล์ สรุปอีกว่า สิ่งที่ดีกว่าการมีต้นไม้ไว้บนโต๊ะทำงานเพื่อเตือนให้เราหยุดพักและลดความเครียด ก็คือการพักสายตาไว้กับสีเขียวของต้นไม้โดยไม่ต้องคิดหรือพูดอะไรสัก 3 นาที ซึ่งเปรียบเสมือนกับ การมีสัมมาสติ มีจิตรู้อยู่กับปัจจุบัน นั่นเอง

ที่มา https://www.voathai.com/a/office-with-plant-reduce-stress-02192020/5296122.html","https://www.stkc.go.th/sites/default/files/stiarticle_images/1582683047.jpg"
"2293","นักวิทย์ฯสหรัฐฯ หาทางสกัด “พิษงู” ช่วยรักษามะเร็ง","Tue, 2020-02-25 10:32","http://www.stkc.go.th/node/2293","วิทยาศาสตร์การแพทย์","","ทีมวิจัยนำโดยนายสตีเฟน แมคเคสซี อาจารย์คณะชีววิทยาจาก University of Northern Colorado เผยผลการศึกษาเกี่ยวกับพิษงูหลากหลายชนิด ที่สามารถจู่โจมเข้าทำลายเซลล์มะเร็งในร่างกายมนุษย์ได้แบบเฉพาะตัว

ในการศึกษานี้ นักศึกษาของนายแมคเคสซี จะนำพิษงูจากทั่วทุกมุมโลก เช่นงูหางกระดิ่ง งูแมวเซา และนำพิษงูต่างๆ มาศึกษาลงลึกถึงสารประกอบและโปรตีนภายในพิษงูเหล่านี้ และพบว่า ในพิษงูมีสารประกอบที่มีวิวัฒนาการในตัวเองเพื่อปลิดชีพสัตว์อื่นๆ ซึ่งถูกมองว่าเป็นตัวทำลายสิ่งมีชีวิตทุกอย่างได้ แต่ปรากฏว่า สิ่งที่เป็นอันตรายที่สุดอย่างพิษงูนี้ กลับกลายเป็นหนทางที่เหมาะสมในการรักษาโรคได้ด้วยเช่นกัน

อย่างไรก็ตาม หัวหน้าทีมวิจัยจาก UNC บอกว่า เมื่อไรก็ตามที่เขาเสนอแนวทางการรักษาด้วยพิษงูต่อสาธารณชน ผู้คนจะนึกถึงอันตรายของพิษงูขึ้นมาก่อนเป็นอันดับแรก แต่กลับไม่ได้คำนึงถึงคุณประโยชน์ของสัตว์เลื้อยคลานมีพิษต่อมนุษย์ เหมือนกับเป็นสัญชาตญาณของมนุษย์ที่จะหวาดกลัวสัตว์มีพิษไว้ก่อน

การศึกษาคุณประโยชน์ของพิษงู เริ่มต้นมายาวนานตั้งแต่ช่วงคริสต์ทศวรรษที่ 1950 ที่มีการนำพิษงูมารักษาโรคความดันโลหิตสูงกับผู้คนหลายล้านชีวิตทั่วโลก แต่นายแมคเคสซี บอกว่า ทีมวิจัยของเขาน่าจะเป็นที่แรกๆ ที่ศึกษาวิจัยถึงความเป็นไปได้ในการใช้สารประกอบในพิษงูเพื่อรักษาโรคมะเร็งอย่างจริงจัง

ด้านนายแทนเนอร์ ฮาร์วีย์ หนึ่งในผู้ศึกษาเรื่องพิษงูแมวเซาโดยเฉพาะ บอกว่า พิษงูแต่ละชนิด สามารถรักษาโรคมะเร็งที่แตกต่างกันออกไป และขึ้นอยู่กับปริมาณที่ใช้ในการรักษาด้วย ตัวอย่างเช่น เราสามารถใช้พิษงูแมวเซารักษามะเร็งเต้านมและมะเร็งลำไส้ใหญ่ หากใช้ในปริมาณน้อยๆ แต่พิษงูแมวเซานี้ไม่สามารถใช้ในการรักษามะเร็งผิวหนังได้ในขณะที่พิษงูชนิดอื่นๆสามารถรักษาได้

ทั้งนี้ การใช้พิษงูบำบัดรักษาโรคมะเร็งไม่ใช่เรื่องยาก แต่สิ่งยากกว่านั้นคือการใช้พิษงูรักษาคนไข้อย่างปลอดภัยต่างหาก ซึ่งทีมวิจัยของ UNC ตั้งเป้าในการจัดสรรสัดส่วนของพิษงูเพื่อให้สามารถจัดการกับโรคมะเร็งในแต่ละชนิดได้อย่างมีประสิทธิภาพและตรงจุด โดยที่ไม่เข้าไปทำลายเซลล์ปกติของคนไข้

สำหรับการศึกษาวิจัยการบำบัดมะเร็งด้วยพิษงูยังอยู่ในขั้นเริ่มต้นเท่านั้น และทีมวิจัยตั้งเป้าที่จะพัฒนาไปถึงการทดสอบกับผู้ป่วยมะเร็งในอนาคต แต่ในระหว่างนี้ สิ่งที่ทีมวิจัยอยากจะผลักดันมากที่สุด คือ การเรียกร้องให้ผู้คนยุติการฆ่างูที่มีพิษเพียงเพราะความหวาดกลัว เพราะไม่รู้ว่าวันหนึ่งสิ่งที่ดูมีพิษร้ายกับเรา อาจกลายเป็นสิ่งที่ช่วยรักษาชีวิตของเราก็เป็นได้

cr. https://www.voathai.com/a/us-researchers-finding-snake-venom-as-cancer-cure-02202020/5297297.html","https://www.stkc.go.th/sites/default/files/stiarticle_images/1582601549.jpg"
"2291","SpaceX ปล่อยดาวเทียม 60 ดวงเพื่อขยายเครือข่ายอินเทอร์เน็ต","Mon, 2020-02-24 10:47","http://www.stkc.go.th/node/2291","วิศวกรรมศาสตร์และเทคโนโลยี","","บริษัท SpaceX (สเปซเอ็กซ์) ของมหาเศรษฐีอีลอน มัสก์ ปล่อยดาวเทียมชุดล่าสุดเข้าสู่ห้วงอวกาศ ตามแผนงานธุรกิจอินเทอร์เน็ตบรอดแบนด์ที่หวังส่งดาวเทียมอีกมากมายขึ้นโคจรรอบโลกภายใน 1 ปี

ยานอวกาศ SpaceX Falcon 9 ของบริษัทเทคโนโลยีแห่งนี้ ถูกปล่อยตัวขึ้นสู่อวกาศ จากสถานีของกองทัพอากาศ ณ แหลมคาแนเวอรัล (Cape Canaveral) มลรัฐฟลอริด้า เมื่อเวลา 9 นาฬิกา ของเช้าวันพุธตามเวลาท้องถิ่น โดยมีภารกิจหลักคือการส่งดาวเทียมชุดที่ 4 จำนวนราว 60 ดวงขึ้นสู่วงโคจร

ดาวเทียมชุดล่าสุดของ SpaceX ที่เดินทางขึ้นสู่ห้วงอวกาศนี้ จะเข้าไปเป็นส่วนหนึ่งของเครือข่ายดาวเทียมของบริษัทจำนวนกว่า 170 ดวงที่โคจรอยู่รอบโลกแล้วในขณะนี้ โดยบริษัทมีแผนจะส่งดาวเทียมขึ้นอวกาศอีกอย่างน้อย 22 ครั้งตลอดปี 2020 เพื่อช่วงเสริมสร้างเครือข่ายอินเทอร์เน็ตบรอดแบนด์ของตน ซึ่งตั้งชื่อไว้ว่า Starlink (สตาร์ลิงค์) ผ่านดาวเทียมไม่น้อยกว่า 1,500 ดวงตามแผนงานธุรกิจที่วางไว้

ปัจจุบัน SpaceX มีใบอนุญาตเพื่อปล่อยดาวเทียมกว่า 10,000 ดวงอยู่ในมือ และมีแผนจะขอใบอนุญาตเพิ่มเติมเพื่อให้สามารถปล่อยเพิ่มอีก 30,000 ดวง โดยมีจุดประสงค์ที่จะใช้ดาวเทียมทั้งหมดในการให้บริการอินเทอร์เน็ตราคาถูก ให้กับผู้ใช้งานในสหรัฐฯ และแคนาดา ภายในปี 2020 ก่อนจะขยายบริการอินเทอร์เน็ตความเร็วสูงราคาถูกนี้ไปยังทั่วโลก อันรวมถึงพื้นที่ห่างไกลที่ไม่มีอินเทอร์เน็ตใช้

นายมัสก์ ผู้บริหาร SpaceX ประเมินว่า หากแผนงานนี้สำเร็จ รายได้ของบริษัท จะเพิ่มขึ้นปีละหลายพันล้านดอลลาร์ ขณะที่หลายฝ่ายตั้งข้อสงสัยเกี่ยวกับโอกาสความสำเร็จและความเสี่ยงของแผนธุรกิจนี้ ซึ่งมีทั้งต้นทุนการสร้างและการปล่อยดาวเทียมที่คาดว่าจะสูงถึงราว 1 หมื่นล้านดอลลาร์ และการสร้างสถานีงาน หรือ Terminal ที่มีความซับซ้อนแต่ราคาไม่สูงให้กับผู้ใช้งาน

ยิ่งไปกว่านั้น นักดาราศาสตร์ยังกังวลว่า ระดับความสูงของวงโคจรของดาวเทียมของ SpaceX อาจบดบังการดูกลุ่มดาวในช่วงเวลากลางคืน ซึ่งทางบริษัทกำลังเร่งหารือกับทุกฝ่ายที่เกี่ยวข้องกับประเด็นนี้อยู่

นอกจาก SpaceX แล้ว บริษัทคู่แข่ง และธุรกิจ Start-up อีกหลายแห่งก็มีแผนที่จะปล่อยดาวเทียมซึ่งรวมกันแล้วไม่น้อยกว่าหลายหมื่นดวงเข้าสู่วงโคจรรอบโลก ภายในช่วงทศวรรษหน้า ทำให้เกิดคำถามเกี่ยวกับความเสี่ยงที่ดาวเทียมเหล่านี้จะโคจรมาปะทะกันเอง และข้อสงสัยว่า หน่วยงานผู้กับกับดูแลจะสามารถควบคุมแผนพัฒนาธุรกิจเหล่านี้ได้อย่างไร

Cr. https://www.voathai.com/a/spacex-satellite-internet-elon/5265825.html ","https://www.stkc.go.th/sites/default/files/stiarticle_images/1582516073.jpg"
"2289","'ฉลาดปรับตัว' หรือ AQ ทักษะสำคัญในยุคแข่งขันกับเทคโนโลยี AI","Fri, 2020-02-21 09:15","http://www.stkc.go.th/node/2289","วิศวกรรมศาสตร์และเทคโนโลยี","","IQ หรือความฉลาดทางปัญญา กับ EQ หรือความฉลาดทางอารมณ์ นับเป็นคุณสมบัติพื้นฐานที่สำคัญสองอย่างเพื่อความสำเร็จในชีวิตและการทำงาน

แต่นักจิตวิทยาบอกว่า ในโลกปัจจุบันนี้ IQ อาจเป็นเพียงข้อกำหนดขั้นต่ำที่จะช่วยให้เราประสบความสำเร็จในการศึกษาและได้งานทำ ส่วน EQ ก็จะช่วยเรื่องความสัมพันธ์และการทำความเข้าใจกับผู้อื่นสำหรับการใช้ชีวิตในสังคม

แต่คำถามที่สำคัญก็คือ ในยุคที่เทคโนโลยีเปลี่ยนแปลงอย่างไม่หยุดนิ่งและเราต้องเผชิญกับความเปลี่ยนแปลงที่ท้าทายอยู่ตลอดเวลานั้น นอกจาก IQ กับ EQ แล้ว อะไรที่จะช่วยให้เราสามารถอยู่รอดได้โดยไม่ถูกทดแทนด้วยเครื่องจักรหรือปัญญาประดิษฐ์

ตามรายงานของ BBC ผู้เชี่ยวชาญแนะว่าวิธีดีที่สุดที่จะรับมือกับ AI คือการพัฒนาด้าน AQ ซึ่งมาจากคำเต็มว่า Adaptability Quotient หรือความฉลาดและความสามารถในการปรับตัวนั่นเอง

คุณนาตาลี แฟรดโต้ ผู้บริหารคนหนึ่งของบริษัทการเงิน Goldman Sachs ที่ให้ความสนใจกับเรื่องนี้เป็นพิเศษ อธิบายว่า ความสามารถในการปรับตัวดังกล่าวไม่ได้จำกัดอยู่เฉพาะเรื่องความสามารถในการดูดซับหรือเรียนรู้ข้อมูลและองค์ความรู้ใหม่ ๆ เท่านั้น แต่ยังรวมถึงความสามารถในการปลดหรือโยนทิ้งองค์ความรู้เก่าซึ่งล้าสมัยแล้วออกไป ความสามารถในการเลือกเฟ้นข้อมูลหรือเรื่องที่เป็นประโยชน์ สำคัญและตรงประเด็น และความสามารถในการเอาชนะปัญหาท้าทายและปรับตัวให้พร้อมรับกับความเปลี่ยนแปลงต่าง ๆ

รวมทั้งความกระตือรือล้นสนใจ ความอยากรู้อยากเห็น และความพร้อมที่จะแสวงหาประสบการณ์ใหม่ ๆ ซึ่งย่อมรวมถึงความคล่องตัว ความยืดหยุ่น และความกล้าที่จะตั้งคำถามได้ถูกต้องและถามคำถามที่สำคัญ ตลอดจนถึงความสามารถในการฟื้นตัวเมื่อทำพลาดหรือต้องล้มลงด้วย

ผู้เชี่ยวชาญบางคน เช่น คุณเดฟ คอปลิน CEO ของบริษัท Envisioners ที่ปรึกษาด้านเทคโนโลยีในอังกฤษ เตือนว่า เนื่องจากในขณะนี้ AI หรือระบบปัญญาประดิษฐ์สามารถทำเรื่องการจัดระบบระเบียบข้อมูลและสิ่งที่เป็นแบบแผนแน่นอนได้ดีกว่ามนุษย์ ดังนั้นโอกาสที่มนุษย์จะถูกทดแทนด้วยเทคโนโลยีดังกล่าวจึงมีอยู่สูงมาก

ด้วยเหตุนี้ความสามารถในการเรียนรู้สิ่งใหม่ ๆ ความคิดสร้างสรรค์ การเลิกยึดติดกับสิ่งเก่า และความสามารถปรับตัวให้ทันกับเหตุการณ์รวมทั้งปัญหาความต้องการใหม่ ๆ จึงนับเป็นทักษะที่สำคัญอย่างยิ่งสำหรับความอยู่รอดของเราในโลกยุคนี้

IQ หรือความฉลาดทางปัญญา อาจจะช่วยให้เราจบการศึกษา ได้ทุน ได้งานดี ๆ ทำ ส่วน EQ ก็เป็นความฉลาดทางอารมณ์ซึ่งจะช่วยให้เราสำเร็จและมีความสุขได้ในสังคม แต่ AQ หรือความสามารถในการปรับตัวนั้น จะช่วยเป็นหลักประกันว่าเราจะอยู่รอดหรือไม่ท่ามกลางกระแสความเปลี่ยนแปลง

ตราบเท่าที่เรามีจิตใจเปิดรับการเรียนรู้ กล้าตั้งคำถามได้อย่างถูกต้อง รวมทั้งรู้ว่าจะหาคำตอบสำหรับคำถามนั้นจากที่ไหนหรืออย่างไร

ที่มา https://www.voathai.com/a/aq-and-ai-survival-ct/5294490.html","https://www.stkc.go.th/sites/default/files/stiarticle_images/1582251347.jpg"
"2288","ความแก่ชราเกิดที่ส่วนไหน? และเราจะยื้อได้หรือไม่?","Thu, 2020-02-20 11:07","http://www.stkc.go.th/node/2288","วิทยาศาสตร์การแพทย์","","รายงานการศึกษาชิ้นใหม่ซึ่งเผยแพร่เมื่อวันจันทร์ที่ 13 มกราคม ในวารสาร Nature Medicine โดยนักวิจัยของมหาวิทยาลัยสแตนฟอร์ด ที่มุ่งศึกษาเชิงลึกเกี่ยวกับกระบวนการชราภาพของมนุษย์ในระดับโมเลกุล พยายามหาคำตอบว่า ทำไมคนเราแต่ละคนจึงมีกระบวนการแก่ชราเร็วช้าไม่เท่ากัน?

รวมทั้งยังตั้งเป้าไว้ด้วยว่า วันหนึ่งเราจะสามารถเข้าแทรกแซงหรือสร้างผลต่อกระบวนการที่ว่านี้ได้ โดยอาศัยตัวยาหรือการปรับเปลี่ยนรูปแบบการใช้ชีวิตที่เหมาะสม

นักวิจัยได้ติดตามศึกษากลุ่มตัวอย่างอายุ 34 ถึง 68 ปีจำนวน 43 คนเป็นเวลาสองปี โดยเก็บตัวอย่างเลือดและอุจจาระเพื่อศึกษาสารเคมีที่ช่วยบ่งชี้ หรือ biomarkers ของร่างกาย

แพทย์ทราบมานานแล้วว่าเมื่อคนเราแก่ตัวลงนั้น ระดับของสารบ่งชี้บางอย่างจะเปลี่ยนไป เช่น มีโคเลสเตอรอลสูงขึ้น การทำงานของจุลชีวะบางอย่างในระบบลำไส้เพิ่มขึ้น รวมทั้งมีไขมันและโปรตีนต่าง ๆ มากขึ้นด้วย

และจากการศึกษานี้นักวิจัยชี้ว่า คนเรามีลักษณะหรือรูปแบบของความแก่ที่แสดงออกหรือสะท้อนให้เห็นได้อย่างน้อยสี่ด้าน หรือสี่ช่องทาง ซึ่งไม่ได้จำกัดเฉพาะแค่หน้าตาหรือผิวพรรณที่เหี่ยวย่นเท่านั้น

หน้าต่างที่ช่วยสะท้อนกระบวนการชราภาพดังกล่าว ได้แก่

กระบวนการย่อยอาหารและเผาผลาญพลังงาน
ระบบภูมิคุ้มกันของร่างกาย
การทำงานของตับ
การทำงานของไต
ตัวอย่างเช่น ผู้ที่มีกระบวนการเผาผลาญของร่างกายเสื่อมถอยก็มีโอกาสเป็นโรคเบาหวาน คนที่มีจุดอ่อนในระบบภูมิคุ้มกันก็จะติดเชื้อหรือป่วยเป็นโรคต่าง ๆ ได้ง่าย ส่วนผู้ที่มีความอ่อนแอของตับและไตก็จะมีปัญหาเกี่ยวกับโรคเหล่านี้ ส่งผลให้สุขภาพร่างกายถูกบั่นทอนและนำไปสู่การถดถอยของสภาพสังขารโดยรวม เป็นต้น

อย่างไรก็ตาม ทีมนักวิจัยอธิบายว่าคนเราแต่ละคนจะไม่ได้ถูกจำกัดว่าจะต้องมีช่องทางหรือกระบวนการของความชราภาพเพียงด้านใดด้านหนึ่งเท่านั้น เพราะบางคนอาจจะมีเส้นทางของความเสื่อมถอยของสังขารมากกว่าหนึ่งได้

แต่ทีมนักวิจัยของมหาวิทยาลัยสแตนฟอร์ดก็บอกว่า ถ้าเราทราบและเข้าใจเกี่ยวกับรูปแบบความเสื่อมถอยของเราว่าเกิดขึ้นและแสดงออกผ่านทางช่องใด เรื่องนี้ก็อาจเป็นประโยชน์และจะเป็นโอกาสให้เราสามารถพยายามเข้าไปควบคุมจัดการ ปรับเปลี่ยน หรือพยายามชะลอกระบวนการชราภาพที่ว่านี้ได้

นักวิทยาศาสตร์หวังว่าข้อมูลและความรู้ที่จะได้จากการศึกษาเพิ่มเติมเกี่ยวกับกลไกของความแก่ชราและสาเหตุที่มานี้ จะช่วยให้สามารถออกแบบกระบวนการเพื่อชะลอความแก่ที่เหมาะสมสำหรับแต่ละบุคคลได้ในที่สุด

ที่มา https://www.voathai.com/a/aging-process-ct/5247734.html","https://www.stkc.go.th/sites/default/files/stiarticle_images/1582171637.jpg"
"2285","ออฟฟิสไกลบ้าน-ทำงานหนัก เสี่ยงปัญหาสุขภาพรุมเร้า","Wed, 2020-02-19 09:17","http://www.stkc.go.th/node/2285","วิทยาศาสตร์การแพทย์","","การศึกษาครั้งใหม่ชี้ให้เห็นว่าคนที่ทำงานเป็นเวลานาน ๆ หลายชั่วโมง และต้องเดินทางไกลเพื่อไปทำงานอาจมีปัญหาเรื่องการนอนหลับและไม่ได้ออกกำลังกายอย่างเพียงพอ

นักวิจัยในสวีเดนได้ศึกษาผู้คนที่ทำงานมากกว่า 40 ชั่วโมงต่อสัปดาห์และต้องเดินทางโดยเฉลี่ยนานกว่าครึ่งชั่วโมงทั้งขาไปและขากลับ และพบว่าคนเหล่านั้นมีความเสี่ยงในการมีวิถีชีวิตแบบเฉื่อยชา สูงขึ้น 25% และความเสี่ยงต่อปัญหาการนอนหลับสูงขึ้น 16%

Jaana Halonen จากมหาวิทยาลัยสตอกโฮล์มและสถาบันสุขภาพและสวัสดิการ Finnish Institute for Health and Welfare ในเฮลซิงกิ ประเทศฟินแลนด์ ซึ่งเป็นหัวหน้าการศึกษาวิจัยครั้งนี้กล่าวว่าปัญหาเรื่องการนอนหลับอาจเกิดขึ้นจากการที่ไม่มีเวลาสำหรับกิจกรรมคลายเครียด หรือการผ่อนคลาย และว่าคนที่มีชั่วโมงการทำงานที่ยาวนาน และยังต้องเดินทางไปทำงานเป็นระยะทางไกลๆ อาจเหนื่อยเกินกว่าที่จะมีความกระตือรือร้นได้

สำหรับการศึกษาครั้งนี้ นักวิจัยได้สำรวจความคิดเห็นผู้ใหญ่วัยทำงานมากกว่า 22,000 คนอย่างน้อยสองครั้งในระหว่างปีพ.ศ. 2551 จนถึงปีพ.ศ. 2561 โดยจะสอบถามเกี่ยวกับการทำงานและการเดินทางไปทำงาน รวมถึงเรื่องการออกกำลังกายและการนอนหลับ นอกจากนี้ยังถามด้วยว่าสูบบุหรี่และดื่มแอลกอฮอล์บ่อยมากน้อยแค่ไหน

Oliver Mytton นักวิจัยที่มหาวิทยาลัยเคมบริดจ์ ประเทศอังกฤษ ซึ่งไม่มีส่วนเกี่ยวข้องกับการศึกษานี้กล่าวว่า การที่จะเลือกทำงานที่ต้องเดินทางไกลๆ นั้น ควรจะคำนึงถึงผลกระทบที่จะมีต่อสุขภาพด้วย เขาตั้งข้อสังเกตอีกว่าใช่ว่าทุกคนจะมีทางเลือกมากมายในเรื่องสถานที่ทำงาน หรือมีโอกาสในการทำงานจากที่บ้าน แต่การศึกษาในเรื่องนี้แสดงให้เห็นว่านายจ้าง และรัฐบาลควรมีความยืดหยุ่นต่อความต้องการของพนักงานของตน

การศึกษาเรื่องนี้ตีพิมพ์อยู่ในวารสาร Occupational & Environmental Medicine

ที่มา https://www.voathai.com/a/commuters-may-get-less-sleep-and-exercise/5264726.html","https://www.stkc.go.th/sites/default/files/stiarticle_images/1582078632.jpg"
"2283","'อาการอ่อนล้าเรื้อรัง' ปริศนาน่าหนักใจในวงการแพทย์สมัยใหม่ ","Mon, 2020-02-17 10:21","http://www.stkc.go.th/node/2283","วิทยาศาสตร์การแพทย์","","เป็นเวลาหลายปีมาแล้วหลังจากที่นักวิจัยทราบถึงความผิดปกติจาก 'อาการอ่อนล้าเรื้อรัง' แต่นักวิจัยก็ยังไม่ทราบว่าอะไรเป็นสาเหตุของอาการนี้

สถาบันสุขภาพแห่งชาติของสหรัฐฯ ใช้อาสาสมัครในการศึกษาวิจัยเรื่องนี้ โดยมีวัตถุประสงค์เพื่อเรียนรู้เพิ่มเติมเกี่ยวกับสภาวะอ่อนล้าเรื้อรังซึ่งส่งผลต่อชาวอเมริกันราว 2.5 ล้านคน

Zach Ault คุณพ่อลูกสามซึ่งมีความสุขกับการออกกำลังกายมาเป็นเวลานานหลายปี เขาฝึกซ้อมการวิ่งแบบกึ่งมาราธอนโดยหวังว่าจะได้เข้าร่วมในการแข่งขัน แต่ในปีพ.ศ. 2560 เขาต้องหยุดพักการซ้อมเพื่อพักฟื้นจากอาการติดเชื้อ หลังจากที่ฟื้นตัวเขาก็พยายามกลับมาซ้อมวิ่งต่อ แต่ก็ไม่สามารถทำได้

โรคภัยที่ไม่สามารถมองเห็นด้วยตาเปล่านี้สร้างปัญหาให้กับ Ault มากมาย เขาไม่สามารถเล่นกับลูก ๆ ได้ ต้องลดงานที่ทำลง ซึ่งแม้แต่การนอนหลับยาวนานถึงวันละ 16 ชั่วโมงก็ไม่ได้ทำให้เขาหายเหนื่อยแต่อย่างใด

อาการอ่อนล้าเรื้อรังทำให้ผู้ป่วยรู้สึกเหนื่อยล้าอย่างมากและยาวนานกว่าหกเดือน โดยจะมีอาการแย่ลงหลังจากการออกกำลังกายทุกชนิด นอกจากนี้ผู้ป่วยอาจมีปัญหาในการยืนตัวตรง และมีปัญหาในการคิด ซึ่งมักจะอธิบายว่าเป็นอาการที่เรียกว่า “brain fog” หรือภาวะสมองล้า

ผู้ป่วยหลาย ๆ คนได้รับการวินิจฉัยที่ผิด ๆ เพราะยังไม่มีการรักษาใด ๆ หรือแม้แต่การทดสอบใด ๆ เพื่อช่วยในการวินิจฉัยอาการนี้ และแพทย์ก็ไม่สามารถคาดเดาได้เลยว่าใครจะฟื้นตัว และใครที่จะมีอาการรุนแรงเป็นเวลานานหลายปี

แพทย์ที่สถาบันสุขภาพแห่งชาติพยายามศึกษาหาสาเหตุเพิ่มเติมของอาการนี้ โดยให้ความสนใจในกลุ่มคนที่มีความผิดปกติหลังจากที่มีอาการติดเชื้อใด ๆ ภายในระยะเวลาห้าปี

ผู้ป่วยราว 500 คนเข้าร่วมเป็นส่วนหนึ่งในการศึกษาของสถาบัน NIH โดยเริ่มต้นด้วยการเข้ารับการตรวจเลือด ทดสอบพันธุกรรม สแกนภาพสมอง และอื่น ๆ จากนั้นนักวิจัยจะตรวจสอบผลลัพธ์ก่อนตัดสินใจว่าจะต้องเรียกผู้ป่วยคนไหนกลับมาตรวจอีกครั้ง

Zach Ault เป็นผู้หนึ่งที่เข้าร่วมในการศึกษาครั้งนี้ แพทย์จะให้เขาปั่นจักรยานเพื่อวัดดูว่ากล้ามเนื้อขาของเขาใช้อ็อกซิเจนอย่างไร จากนั้นแพทย์จะสวมหมวกพิเศษบนหัวของเขาเพื่อวัดคลื่นไฟฟ้าในสมอง และส่งเขาไปค้างคืนในห้องที่อัดอากาศแน่น จากนั้นใช้ท่อระบายอากาศออกจากห้องเพื่อการศึกษาเพิ่มเติม

การศึกษานี้ไม่ได้ระบุถึงวิธีการรักษาใด ๆ ให้แก่ผู้ที่มีอาการอ่อนล้าเรื้อรัง แต่ Ault บอกว่าการเข้าร่วมการในศึกษาช่วยให้เขาได้เรียนรู้เกี่ยวกับโรคนี้ และช่วยให้เขาคิดหาวิธีการประหยัดพลังงานของตัวเองได้ และว่าเป็นเรื่องยากที่จะทราบได้ว่าเขาจะสามารถฟื้นตัวได้หรือไม่ เขาได้แต่หวังว่าจะใช้ชีวิตอย่างดีที่สุดจนกว่านักวิจัยจะหาคำตอบของเรื่องนี้ได้

ที่มา  https://www.voathai.com/a/chronic-fatigue-syndrome/5245378.html","https://www.stkc.go.th/sites/default/files/stiarticle_images/1581909714.jpg"
"2280","'ไหมชีวภาพจากเซลล์ผิวหนัง' เปิดโอกาสใหม่ในการรักษาแผลและซ่อมแซมอวัยวะ","Fri, 2020-02-14 09:22","http://www.stkc.go.th/node/2280","วิทยาศาสตร์การแพทย์","","นักวิจัยจากฝรั่งเศส โคลัมเบีย และสหรัฐ ได้พัฒนาเส้นใยที่ทำจากเซลล์ผิวหนังของมนุษย์ขึ้น ซึ่งเส้นใยดังกล่าวอาจจะถูกนำมาทอให้มีลักษณะคล้ายกับสิ่งทอชีวภาพ ซึ่งจะนำไปใช้ในวงการแพทย์ในรูปของไหมเพื่อเย็บแผลได้

โดยข้อดีหรือประโยชน์ของเส้นใยธรรมชาติที่ทำจากเซลล์ผิวหนังมนุษย์ที่ว่านี้ก็คือ เมื่อแพทย์นำไปใช้เย็บแผลแล้ว ไหมดังกล่าวจะสามารถละลายตัวและผสมผสานเข้าเป็นเนื้อเดียวกันกับอวัยวะของมนุษย์ได้ ไม่ว่าอวัยวะนั้นจะอยู่ด้านนอกร่างกายหรือเป็นอวัยวะที่อยู่ภายในก็ตาม

เรื่องนี้นับว่าเป็นข่าวดี เพราะเท่าที่ผ่านมานั้นการใช้ไหมสังเคราะห์เพื่อเย็บแผลอาจจะถูกต่อต้านหรือปฏิเสธโดยระบบภูมิคุ้มกันของร่างกาย ในฐานะที่เป็นสิ่งแปลกปลอม

และจากคุณลักษณะสำคัญที่ไม่ทำให้เกิดปฏิกิริยาต่อต้านจากระบบภูมิคุ้มกันในร่างกายมนุษย์นี้ แพทย์ก็หวังว่าไหมเย็บแผลที่สร้างขึ้นจากเซลล์ผิวหนังมนุษย์จะเป็นประโยชน์อย่างมาก ทั้งในแง่ของการสมานแผลบนผิวหนัง และการซ่อมแซมอวัยวะสำคัญต่าง ๆ ที่อยู่ภายใน

เพราะแพทย์สามารถใช้ไหมชีวภาพนี้ถักทอให้เป็นรูปต่าง ๆ ตามที่ต้องการได้ เช่น เป็นถุง เป็นท่อ หรือว่าเป็นวาล์วเพื่อให้เหมาะสมกับลักษณะปัญหาและการทำงานของอวัยวะซึ่งต้องการซ่อมแซม

การพัฒนาเส้นใยจากเซลล์ผิวหนังมนุษย์ที่สามารถนำมาถักทอให้เป็นไหมเย็บแผลแบบชีวภาพนี้ นับได้ว่าเป็นความก้าวหน้าล่าสุดสำหรับวงการศัลยกรรม เพราะเมื่อปีที่แล้ว นักวิทยาศาสตร์สามารถพัฒนา ""กาวชีวภาพ"" ชนิดหนึ่งได้สำเร็จ

โดยกาวชีวภาพนี้จะทำงานในร่างกายหลังจากได้รับการกระตุ้นด้วยแสงเพื่อให้เริ่มกระบวนการสมานแผลต่าง ๆ ไม่ว่าจะเป็นแผลเก่าหรือแผลใหม่ก็ตาม

ที่มา https://www.voathai.com/a/human-skin-yarn-ct/5286468.html","https://www.stkc.go.th/sites/default/files/stiarticle_images/1581646931.jpg"
"2278","อุณหภูมิในเขตขั้วโลกใต้พุ่งแตะระดับสูงสูดเป็นประวัติการณ์","Thu, 2020-02-13 10:04","http://www.stkc.go.th/node/2278","วิทยาศาสตร์ธรรมชาติ","","อุณหภูมิที่ขั้วโลกใต้พุ่งสูงขึ้นแตะระดับสูงสุด นับตั้งแต่มีการเริ่มเก็บสถิติมาเมื่อกว่า 60 ปีที่แล้ว ขณะที่นักวิทยาศาสตร์แสดงความกังวลเกี่ยวกับภาวะโลกร้อนและปัญหาการละลายของน้ำแข็งในแถบนั้น

องค์การอุตุนิยมวิทยาโลก (World Meteorological Organization หรือ WMO) รายงานว่า ทีมวิจัยของอาร์เจนติน่าที่ประจำอยู่ที่แอนตาร์คติกยืนยันว่า อุณหภูมิในเขตขั้วโลกใต้พุ่งสูงถึง 18.3 องศาเซลเซียส ในวันพฤหัสบดีตามเวลาท้องถิ่น ซึ่งสูงกว่าสถิติสูงสุดที่ 17.5 องศาเซลเซียสที่บันทึกไว้เมื่อเดือนมีนาคมปี ค.ศ. 2015

ทั้งนี้ WMO ระบุว่า แม้ระดับอุณหภูมิสูงสุดที่บันทึกได้นี้ไม่ควรจะเกิดขึ้นในแถบขั้วโลกใต้ แต่มีสัญญาณบ่งชี้ว่าสถานการณอาจเลวร้ายลงมาก่อนหน้านี้แล้ว โดยเฉพาะพื้นที่ธารน้ำแข็งในพื้นที่ฝั่งตะวันตกของคาบสมุทรแอนตาร์คติกที่ละลายไปแล้วราว 87% โดยมีการละลายเร็วขึ้นกว่าปกติในช่วง 12 ปีที่ผ่านมา

ทางองค์การฯ ยังกล่าวด้วยว่า สภาพอากาศที่คาบสมุทรแอนตาร์คติกที่ทีมวิจัยประจำอยู่ เป็นพื้นที่ที่อุหณภูมิปรับสูงขึ้นรวดเร็วที่สุดพื้นที่หนึ่งในโลก โดยมีการเพิ่มขึ้นไปแล้วเกือบ 3 องศาเซลเซียสในช่วงกว่า 50 ปีที่ผ่านมา

นอกจากนั้น นักวิทยาศาสตร์เชื่อว่า ภาวะโลกร้อนคือปัจจัยหลักที่ทำให้แผ่นน้ำแข็งในแถบขั้วโลกใต้ละลายมากขึ้นเรื่อยๆ ส่งผลให้ระดับน้ำทะเลสูงขึ้นไปด้วย

องค์การอุตุนิยมวิทยาโลกกล่าวว่า จะต้องมีการตรวจสอบรายละเอียดความถูกต้องของรายงานดังกล่าวอีกครั้ง และให้ความเห็นว่า อุณหภูมิที่เพิ่มขึ้นน่าจะเป็นผลมาจากการเคลื่อนตัวของอากาศที่ร้อนขึ้นอย่างรวดเร็ว มาจากบริเวณยอดเขาในพื้นที่

คาบสมุทรแอนตาร์คติกครอบคลุมพื้นที่ตอนเหนือสุดของทวีป และอยู่ใกล้กับตอนใต้สุดของอเมริกาใต้


Cr.  https://www.voathai.com/a/antarctica-wmo-glacier-global-warming/5279141.html","https://www.stkc.go.th/sites/default/files/stiarticle_images/1581563089.jpg"
"2276","SpaceX ปล่อยดาวเทียม 60 ดวงเพื่อขยายเครือข่ายอินเทอร์เน็ต","Wed, 2020-02-12 09:45","http://www.stkc.go.th/node/2276","วิศวกรรมศาสตร์และเทคโนโลยี","","บริษัท SpaceX (สเปซเอ็กซ์) ของมหาเศรษฐีอีลอน มัสก์ ปล่อยดาวเทียมชุดล่าสุดเข้าสู่ห้วงอวกาศ ตามแผนงานธุรกิจอินเทอร์เน็ตบรอดแบนด์ที่หวังส่งดาวเทียมอีกมากมายขึ้นโคจรรอบโลกภายใน 1 ปี

ยานอวกาศ SpaceX Falcon 9 ของบริษัทเทคโนโลยีแห่งนี้ ถูกปล่อยตัวขึ้นสู่อวกาศ จากสถานีของกองทัพอากาศ ณ แหลมคาแนเวอรัล (Cape Canaveral) มลรัฐฟลอริด้า เมื่อเวลา 9 นาฬิกา ของเช้าวันพุธตามเวลาท้องถิ่น โดยมีภารกิจหลักคือการส่งดาวเทียมชุดที่ 4 จำนวนราว 60 ดวงขึ้นสู่วงโคจร

ดาวเทียมชุดล่าสุดของ SpaceX ที่เดินทางขึ้นสู่ห้วงอวกาศนี้ จะเข้าไปเป็นส่วนหนึ่งของเครือข่ายดาวเทียมของบริษัทจำนวนกว่า 170 ดวงที่โคจรอยู่รอบโลกแล้วในขณะนี้ โดยบริษัทมีแผนจะส่งดาวเทียมขึ้นอวกาศอีกอย่างน้อย 22 ครั้งตลอดปี 2020 เพื่อช่วงเสริมสร้างเครือข่ายอินเทอร์เน็ตบรอดแบนด์ของตน ซึ่งตั้งชื่อไว้ว่า Starlink (สตาร์ลิงค์) ผ่านดาวเทียมไม่น้อยกว่า 1,500 ดวงตามแผนงานธุรกิจที่วางไว้

ปัจจุบัน SpaceX มีใบอนุญาตเพื่อปล่อยดาวเทียมกว่า 10,000 ดวงอยู่ในมือ และมีแผนจะขอใบอนุญาตเพิ่มเติมเพื่อให้สามารถปล่อยเพิ่มอีก 30,000 ดวง โดยมีจุดประสงค์ที่จะใช้ดาวเทียมทั้งหมดในการให้บริการอินเทอร์เน็ตราคาถูก ให้กับผู้ใช้งานในสหรัฐฯ และแคนาดา ภายในปี 2020 ก่อนจะขยายบริการอินเทอร์เน็ตความเร็วสูงราคาถูกนี้ไปยังทั่วโลก อันรวมถึงพื้นที่ห่างไกลที่ไม่มีอินเทอร์เน็ตใช้

นายมัสก์ ผู้บริหาร SpaceX ประเมินว่า หากแผนงานนี้สำเร็จ รายได้ของบริษัท จะเพิ่มขึ้นปีละหลายพันล้านดอลลาร์ ขณะที่หลายฝ่ายตั้งข้อสงสัยเกี่ยวกับโอกาสความสำเร็จและความเสี่ยงของแผนธุรกิจนี้ ซึ่งมีทั้งต้นทุนการสร้างและการปล่อยดาวเทียมที่คาดว่าจะสูงถึงราว 1 หมื่นล้านดอลลาร์ และการสร้างสถานีงาน หรือ Terminal ที่มีความซับซ้อนแต่ราคาไม่สูงให้กับผู้ใช้งาน

ยิ่งไปกว่านั้น นักดาราศาสตร์ยังกังวลว่า ระดับความสูงของวงโคจรของดาวเทียมของ SpaceX อาจบดบังการดูกลุ่มดาวในช่วงเวลากลางคืน ซึ่งทางบริษัทกำลังเร่งหารือกับทุกฝ่ายที่เกี่ยวข้องกับประเด็นนี้อยู่

นอกจาก SpaceX แล้ว บริษัทคู่แข่ง และธุรกิจ Start-up อีกหลายแห่งก็มีแผนที่จะปล่อยดาวเทียมซึ่งรวมกันแล้วไม่น้อยกว่าหลายหมื่นดวงเข้าสู่วงโคจรรอบโลก ภายในช่วงทศวรรษหน้า ทำให้เกิดคำถามเกี่ยวกับความเสี่ยงที่ดาวเทียมเหล่านี้จะโคจรมาปะทะกันเอง และข้อสงสัยว่า หน่วยงานผู้กับกับดูแลจะสามารถควบคุมแผนพัฒนาธุรกิจเหล่านี้ได้อย่างไร

Cr. https://www.voathai.com/a/spacex-satellite-internet-elon/5265825.html","https://www.stkc.go.th/sites/default/files/stiarticle_images/1581475556.jpg"
"2272","'เทคโนโลยีเสมือนจริง' ช่วยเด็กออทิสติกเดินทางไปยังสถานที่แปลกใหม่","Tue, 2020-02-11 08:54","http://www.stkc.go.th/node/2272","วิศวกรรมศาสตร์และเทคโนโลยี","","Prior’s Court โรงเรียนสำหรับเด็กออทิสติกในเมือง Berkshire ซึ่งอยู่ทางตอนใต้ของประเทศอังกฤษ ได้นำเทคโนโลยีเสมือนจริงหรือชุดหูฟัง VR มาใช้ในโรงเรียน โดยเจ้าหน้าที่ในโรงเรียนก็ได้ใช้เทคโนโลยีขั้นสูงนี้ เพื่อการเรียนรู้เพิ่มเติมเกี่ยวกับเด็กนักเรียนแต่ละคนด้วย

ผู้ที่มีอาการออทิสติกมักจะปรับตัวให้เข้ากับสถานที่และสถานการณ์ที่ไม่เคยพบเห็นมาก่อนได้ยาก แต่ชุดหูฟัง VR นี้จะช่วยให้ผู้สวมใส่รู้สึกเหมือนอยู่ในสถานที่ต่างๆ ตัวอย่างเช่นคนที่สวมชุดหูฟัง VR จะสามารถมองเห็นสถานที่ต่างๆ ได้ถึง 360 องศาในขณะที่หันหลังกลับ และยังได้ยินเสียงของสถานที่นั้นๆ ได้อีกด้วย

ครูผู้สอนที่โรงเรียน Prior’s Court ใช้ VR เพื่อแนะนำให้เด็กๆ ได้รู้จักกับสถานการณ์ต่างๆ เช่นการไปห้างสรรพสินค้าหรือการขึ้นเครื่องบิน โดยสามารถทำได้อย่างปลอดภัยในชั้นเรียน

Nuno Guerreiro ครูสอนคอมพิวเตอร์ที่โรงเรียน Prior’s Court บอกกับผู้สื่อข่าวรอยเตอร์ว่า เด็กๆ ในโรงเรียนล้วนมีปัญหาด้านการรับรู้ ดังนั้นการไปยังสถานที่ที่วุ่นวายมากๆ อาจจะทำให้พวกเขารู้สึกอึดอัด และว่าการไปอยู่ในสถานที่แปลกใหม่นั้น อาจเป็นเรื่องยากสำหรับเด็กที่มีอาการออทิสติก เพราะพวกเขาจะชอบในสิ่งที่คุ้นเคย และชอบในสิ่งที่เป็นกิจวัตรประจำวัน

โรงเรียน Prior’s Court ดูแลเยาวชนที่มีอาการออทิซึมรุนแรง 95 คน ซึ่งบางคนไม่สามารถพูดหรือสื่อสารความต้องการของพวกเขาได้เลย

เจ้าหน้าที่ของโรงเรียนหวังว่าการใช้เทคโนโลยีเสมือนจริงนี้ จะช่วยให้เด็กๆ รู้สึกดีขึ้นกับการเปลี่ยนแปลงจากสิ่งที่เป็นกิจวัตรประจำวันของตน

นอกเหนือไปจากการทำความคุ้นเคยกับสถานที่ในชีวิตประจำวันในโลกแห่งความเป็นจริงแล้ว เด็กๆ ยังอาจได้เพลิดเพลินไปกับประสบการณ์ใหม่ๆ เช่น การเล่นสกีหรือการดำน้ำลึกอีกด้วย

cr. https://www.voathai.com/a/vr-helps-autistis-children-travel/5275520.html","https://www.stkc.go.th/sites/default/files/stiarticle_images/1581386090.png"
"2267","ควันจาก 'ไฟป่า' อาจมีผลต่อสุขภาพในระยะยาว","Fri, 2020-02-07 08:12","http://www.stkc.go.th/node/2267","วิทยาศาสตร์การแพทย์","","
ไฟป่าที่รุนแรงขึ้นทุกปีในออสเตรเลียและทางฝั่งตะวันตกของสหรัฐฯ เพิ่มความวิตกกังวลแก่ผู้คนทั่วโลกเกี่ยวกับผลกระทบที่มีต่อสุขภาพในระยะยาวจากการสูดดมควันจากไฟป่า

เคลซีย์ นอร์ตัน (Kelsey Norton) พยาบาลวัย 30 ปี สูญเสียบ้านของเธอไปในไฟป่าที่เผาไหม้ใกล้เมืองพาราไดซ์ รัฐแคลิฟอร์เนีย เมื่อปีที่แล้ว เปลวไฟจากไฟป่าที่อยู่รอบ ๆ และจากบ้านเรือนนับพันหลังที่ถูกไฟเผา ทำให้มีกลุ่มควันหนาทึบปกคลุมบริเวณนั้นเป็นเวลาหลายสัปดาห์ จนทำให้หายใจไม่สะดวก

คุณนอร์ตันต้องต่อสู้กับอาการติดเชื้อทางเดินหายใจซึ่งทำให้ร่างกายอ่อนแอลง การทำงานกลายเป็นเรื่องยาก จนทำให้เธอกังวลเกี่ยวกับปัญหาสุขภาพที่อาจจะตามมาในอนาคต เธอกล่าวกับผู้สื่อข่าว Associated Press ว่าเธอไม่ต้องการเป็นมะเร็งในช่วงวัย เพียง 50 ปี เพียงเพราะสูดดมควันไฟเข้าไปในช่วงอายุ 30 ปี


ผลกระทบที่เกิดขึ้นในระยะสั้นจากไฟป่านั้นเป็นที่ประจักษ์กันดี แต่มีเพียงไม่กี่คนที่ทราบเกี่ยวกับผลกระทบระยะยาวของการสูดดมควันไฟที่มีความรุนแรง

การเปลี่ยนแปลงภูมิอากาศทำให้บางส่วนของโลกแห้งขึ้นและสภาพแวดล้อมที่แห้งนั้นมีแนวโน้มที่จะทำให้เกิดไฟไหม้ป่ามากขึ้น ไฟที่ลุกลามจะส่งกลุ่มควันซึ่งสามารถเดินทางได้ระยะทางหลายพันกิโลเมตร ส่งผลกระทบต่อผู้คนหลายล้านคน

ไฟป่าที่ลุกไหม้ทั่วประเทศออสเตรเลียตั้งแต่เดือนกันยายน ทำให้กลุ่มควันไฟได้แผ่กระจายไปทั่วพื้นที่กว่า 20 ล้านตารางกิโลเมตร หน่วยงานด้านสภาพอากาศของสหประชาชาติและผู้ให้บริการตรวจสอบบรรยากาศ Copernicus Atmospheric Monitoring Service รายงานว่า กลุ่มควันได้เคลื่อนไปทั่วมหาสมุทรแปซิฟิก ไปจนถึงอเมริกาใต้


ไฟป่าในออสเตรเลียได้เผาทำลายบ้านเรือนไปกว่า 2,000 หลัง และคร่าชีวิตผู้คนอย่างน้อย 26 ราย เจ้าหน้าที่ได้สั่งให้มีการอพยพหลายครั้งในรัฐนิวเซาธ์เวลล์และรัฐวิคตอเรีย ทั้งสองรัฐได้ประกาศเตือนเรื่องคุณภาพอากาศที่เป็นอันตรายในพื้นที่ที่ได้รับผลกระทบ ขณะที่เจ้าหน้าที่กล่าวว่า ผู้ที่มีปัญหาสุขภาพควรจะพิจารณาย้ายไปอยู่ที่อื่นสักระยะจนกว่าควันไฟจะหมดไป

ทุก ๆ ปีมีผู้คนในสหรัฐฯ ราว 20,000 คนเสียชีวิตเร็วกว่าที่คาดคิดเนื่องจากการสูดดมควันไฟอย่างต่อเนื่อง นักวิทยาศาสตร์คาดว่าตัวเลขดังกล่าวจะเพิ่มเป็นสองเท่าในอีก 100 ปีข้างหน้า

ศูนย์วิจัย The California National Primate Research Center กำลังทำการศึกษาเรื่องปัญหาสุขภาพในระยะยาวจากการสูดดมควันจากไฟป่า โดยศึกษาผลกระทบของควันไฟที่มีต่อลิง



สารเคมีชนิดใหม่สามารถป้องกันการเริ่มต้นและแพร่กระจายของไฟป่า
ในการศึกษานี้ นักวิจัยศึกษาปอดของลิงจำพวก ลิงวอก (rhesus monkey) จำนวน 50 ตัว ซึ่งลิงเหล่านี้อาศัยอยู่ในคอกกลางแจ้งตลอดทั้งปี นักวิจัยพบว่าในปี พ.ศ. 2551 ลูกลิงเหล่านั้นสูดดมควันจากไฟป่าเป็นเวลานาน ทำให้ปอดมีขนาดเล็กกว่าลิงกลุ่มอื่นที่เกิดหนึ่งปีให้หลังราว 20%

รัฐบาลรัฐนิวเซาท์เวลส์เตือนประชาชนถึงความเสี่ยงด้านสุขภาพจากไฟไหมป่า ซึ่งมีตั้งแต่อาการเบื้องต้นเช่น คันหรือแสบตา น้ำมูกไหล ไปจนถึงหายใจไม่สะดวก ปวดศีรษะ ระคายคอ และไอ ไปจนถึงอาการบาดเจ็บที่เกิดจากไฟลวก

ส่วนหน่วยงานควบคุมและป้องกันโรคสหรัฐ หรือ ซีดีซี (U.S. Center for Disease Control and Prevention) ระบุว่า ควันจากไฟป่านั้นมีส่วนประกอบที่มีผลต่อสุขภาพมากมาย ที่ทำให้คุณภาพอากาศด้อยลง ขณะที่การสูดควันเข้าไปสามารถส่งผลเสียต่อระบบการหายใจและโรคหัวใจและหลอดเลือด รวมทั้งนำไปสู่ความต้องการทางแพทย์ฉุกเฉิน และการเพิ่มขึ้นของจำนวนผู้ป่วยที่ต้องการยาเพื่อรักษาอาการหอบหืด โรคหลอดลมอักเสบ อาการเจ็บหน้าอก โรคปอดอุดกั้นเรื้อรัง การติดเชื้อระบบทางเดินหายใจ และโรคปอด

ในระยะยาวนั้น แม้ยังไม่มีเอกสารทางการแพทย์ใดๆ สรุปอย่างเป็นทางการ มีรายงานว่า การต้องอยู่กับควันของไฟป่าเป็นเวลานาน อย่างกรณีของคนที่อาศัยอยู่ในกรุงปักกิ่ง และกรุงนิวเดลี ที่ปัญหาคุณภาพอากาศในระดับที่ไม่ปลอดภัยมาเป็นเวลานาน น่าจะทำให้เกิดโรคหัวใจ โรคปอด โรคไต โรคหลอดเลือดสมอง โรคเบาหวานชนิดที่ 2 อาการติดเชื้อในกระแสเลือด และโรคติดเชื้อทางเดินปัสสาวะ

คุณไมเคิล ไคลน์แมน (Michael Kleinman) นักวิจัยเรื่องผลกระทบของมลพิษทางอากาศที่มีต่อสุขภาพ และศาสตราจารย์ด้านพิษวิทยาที่มหาวิทยาลัยแคลิฟอร์เนีย วิทยาเขตเออร์ไวน์ กล่าวว่า จากการเก็บข้อมูลของเจ้าหน้าที่ดับเพลิงยังชื้ให้เห็นว่า อัตราการเป็นมะเร็งปอดและการเสียชีวิตจากโรคหัวใจในหมู่นักดับเพลิงที่ผจญไฟป่าสูงขึ้นมากอย่างเห็นได้ชัด


ผู้เชี่ยวชาญยังกล่าวด้วยว่า ไฟป่าในออสเตรเลียและทางฝั่งตะวันตกของสหรัฐฯ ได้เผาผลาญต้นไม้ บ้านเรือนและสิ่งก่อสร้างอื่น ๆ หลายพันแห่งจนมอดเป็นเถ้าถ่าน ซึ่งควันจากการเผาไหม้เหล่านี้ล้วนเพิ่มความเสี่ยงต่อสุขภาพ

ตัวอย่างเช่น วัสดุก่อสร้างและของใช้ในครัวเรือนที่ทำจากพลาสติก เวลาถูกไฟเผาจะร้อนกว่าและทำให้เกิดควันที่มีพิษมากยิ่งขึ้น และนั่นหมายถึงอันตรายที่เพิ่มขึ้นต่อสุขภาพของคนเราจากการสูดดมควันไฟเหล่านั้นเช่นกัน

cr. https://www.voathai.com/a/smoke-effects-health-in-long-term/5254494.html","https://www.stkc.go.th/sites/default/files/stiarticle_images/1581037951.jpg"
"2266","วัยรุ่นอารมณ์บูด หรือซึมเศร้า สังเกตอย่างไร?","Fri, 2020-02-07 08:10","http://www.stkc.go.th/node/2266","วิทยาศาสตร์การแพทย์","","
การเปลี่ยนจากวัยเด็กไปสู่วัยรุ่นนั้นอาจเป็นช่วงเวลาที่ยากลำบากได้ เพราะฮอร์โมนในร่างกายอาจส่งผลต่ออารมณ์และความรู้สึกของคนหนุ่มสาวได้

เมื่อเด็ก ๆ โตขึ้นพวกเขามักจะตีตัวออกห่างจากผู้ปกครอง พร้อมทั้งพัฒนาบุคลิกภาพเฉพาะของตนเอง ดังนั้นพวกเขาอาจจะพูดหรือทำตัวแตกต่างในเวลาที่เข้าสู่วัยรุ่น

ตัวอย่างเช่น เด็กอายุ 15 ปีที่เคยมีบุคลิกภาพที่เป็นมิตร อาจกลายเป็นคนที่หงุดหงิดง่าย เด็กหญิงอายุ 16 ปีที่เคยชอบใช้เวลากับครอบครัว อาจกลายเป็นคนที่ชอบเก็บตัวอยู่ในห้องคนเดียว ซึ่งการเปลี่ยนแปลงพฤติกรรมและบุคลิกภาพเหล่านี้ถือเป็นเรื่องปกติของการเป็นวัยรุ่น

แต่เราจะบอกได้อย่างไรว่าเมื่อไหร่ที่การเปลี่ยนแปลงเหล่านี้เป็นเรื่องที่ปกติ หรือเมื่อไหร่ที่จะเรียกว่าเป็นสัญญาณของภาวะซึมเศร้า หรือปัญหาสุขภาพจิตอื่น ๆ ?

การสำรวจความคิดเห็นครั้งล่าสุดแสดงให้เห็นว่าผู้ปกครองหลายคนอาจจะไม่ทราบถึงความแตกต่างของเรื่องนี้ โดยพบว่าชาวอเมริกันจำนวนมากไม่สามารถบ่งบอกสัญญาณของภาวะซึมเศร้าในบุตรหลานที่กำลังย่างเข้าสู่วัยรุ่น และที่เป็นวัยรุ่นแล้วได้

ผลการสำรวจของโรงพยาบาลเด็ก C.S. Mott Children’s Hospital ซึ่งเป็นโครงการของศูนย์ประเมินและวิจัยด้านสุขภาพเด็ก Susan B. Meister ที่มหาวิทยาลัยมิชิแกน สอบถามหญิงชาย 819 คนในสหรัฐฯ ซึ่งมีบุตรอย่างน้อยหนึ่งคนเรียนอยู่ในระดับมัธยมต้น หรือมัธยมปลาย เกี่ยวกับบทบาทของพวกเขาตลอดจนบทบาทของทางโรงเรียนในการตระหนักรู้ถึงภาวะซึมเศร้าของเยาวชน

สำนักข่าวรอยเตอร์รายงานว่า ผู้ปกครองส่วนใหญ่มั่นใจว่าตนจะสามารถรับรู้ถึงภาวะซึมเศร้าในบุตรหลานวัยรุ่นของตนได้ อย่างไรก็ตาม ผลสำรวจพบว่าพ่อแม่ราวสองในสามมีปัญหาในการบ่งชี้ถึงสัญญาณและอาการของความผิดปกติทางสุขภาพจิตดังกล่าว

Sarah Clark ผู้อำนวยการร่วมในการศึกษาครั้งนี้ กล่าวว่า บุตรหลานในหลายครอบครัวทั้งที่กำลังย่างเข้าสู่วัยรุ่นและที่เป็นวัยรุ่นแล้ว ล้วนมีการเปลี่ยนแปลงสำคัญทั้งในด้านพฤติกรรมและวิธีการที่ผู้ปกครองและเด็กมีปฎิสัมพันธ์ต่อกัน ซึ่งอาจเป็นเรื่องท้าทายในการเข้าใจสภาพอารมณ์ของเด็กวัยรุ่นเหล่านั้น แม้ว่าจะเป็นภาวะซึมเศร้าหรือไม่ก็ตาม

ที่มา  https://www.voathai.com/a/bad-mood-or-depression-02042020/5273556.html","https://www.stkc.go.th/sites/default/files/stiarticle_images/1581037824.jpg"
"2264","กาแฟ ”รักษ์โลก” แนวใหม่ไม่ต้องใช้เมล็ดในการผลิต","Wed, 2020-02-05 10:39","http://www.stkc.go.th/node/2264","วิทยาศาสตร์ธรรมชาติอื่นๆ","","บริษัทสตาร์ทอัพในอเมริกาแห่งหนึ่งชื่อ Atomo Coffee ได้เงินทุนสนับสนุนจากบริษัทลงทุนแห่งหนึ่งในฮ่องกงมูลค่า 2 ล้าน 6 แสนดอลลาร์ เป็นค่าใช้จ่ายในการดำเนินการ

Atomo Coffee ซึ่งตั้งอยู่ที่นครซีแอตเติ้ลของสหรัฐ เป็นโครงการของเพื่อนสนิทสองคน คนหนึ่งคือ คุณจาเร็ต สต๊อปโฟทส์ เป็นนักวิทยาศาสตร์ด้านอาหารมาก่อน เขาได้แนวคิดเรื่องการทำกาแฟโดยไม่ต้องอาศัยเมล็ด จากความรู้สึกเบื่อหน่ายเกี่ยวกับรสชาติของกาแฟที่ไม่คงเส้นคงวา

คุณจาเร็ตซึ่งตอนนี้มีตำแหน่งเป็นหัวหน้าเจ้าหน้าที่วิทยาศาสตร์ของบริษัทอยู่ด้วย ได้ใช้กระบวนการแบบวิศวกรรมย้อนกลับหรือ reverse-engineering เพื่อศึกษาวิเคราะห์และแยกแยะองค์ประกอบทั้งหมดของกาแฟ ทั้งลักษณะ กลิ่น สี และรสชาติ ในห้องทดลองซึ่งตั้งอยู่ในโรงรถของเขาเอง

จากกระบวนการและข้อมูลที่ได้ ทำให้บริษัท Atomo Coffee สามารถสร้างกาแฟและนำออกขายหน้าร้านได้โดยไม่ต้องอาศัยเมล็ดกาแฟในกระบวนการผลิตเลย

คุณจาเร็ต สต๊อปโฟทส์ ผู้ร่วมก่อตั้งบริษัท บอกด้วยว่า ถึงแม้จะเป็นกาแฟจากกระบวนการวิศวกรรมย้อนกลับที่ไม่ต้องใช้เมล็ดกาแฟก็ตาม แต่ลูกค้าก็ไม่สามารถระบุความแตกต่างได้

มิหนำซ้ำลูกค้าบางคนยังชมว่า กาแฟไร้เมล็ดแบบนี้เมื่อลองจิบดูแล้วมีความนิ่มนวลกว่าแถมยังให้รสชาติแบบเต็ม ๆ หรือ full-bodied มากกว่าด้วย

หัวหน้าเจ้าหน้าที่วิทยาศาสตร์ของบริษัท Atomo Coffee บอกด้วยว่า ข้อได้เปรียบสำคัญของกาแฟแบบไร้เมล็ด คือการช่วยอนุรักษ์สภาพแวดล้อม

เพราะการทำไร่กาแฟทำให้ต้องมีการโค่นป่าเขตร้อนเพื่อเตรียมพื้นที่ปลูกกาแฟ ดังนั้นกาแฟยุคใหม่แบบไม่ต้องใช้เมล็ดนี้จึงมีความเป็นมิตรกับสิ่งแวดล้อมมากกว่า ขณะที่รสชาตินั้นก็ไม่ผิดแผกไปจากเดิม

cr. https://www.voathai.com/a/beanless-coffee-ct/5246183.html","https://www.stkc.go.th/sites/default/files/stiarticle_images/1580873973.jpg"
"2263","เปิดตัวโทรศัพท์มือถือแบบใหม่ไร้การเชื่อมต่ออินเตอร์เน็ตสำหรับเด็ก","Tue, 2020-02-04 14:20","http://www.stkc.go.th/node/2263","วิศวกรรมไฟฟ้า อิเล็กทรอนิกส์และสารสนเทศ","","Gabb Wireless ผู้ออกแบบโทรศัพท์มือถือใหม่สำหรับเด็ก ยืนยันว่าโทรศัพท์ที่ทางบริษัทออกแบบมานี้จะสามารถช่วยปกป้องเด็ก ๆ จากอันตรายจากการใช้โทรศัพท์สมาร์ทโฟนได้

การได้มีโทรศัพท์มือถือเป็นของตัวเองเครื่องแรกนั้นถือว่าเป็นก้าวสำคัญของชีวิตสำหรับเด็กหลาย ๆ คนทั่วโลก เพราะพวกเขาจะได้ลิ้มรสความเป็นอิสระ เมื่อเสียงระฆังหลังเลิกเรียนดังขึ้น เด็กๆ แทบจะทุกคนก็จะหยิบโทรศัพท์ออกมาและก็เอาแต่จ้องดูที่หน้าจอโทรศัพท์ของตน

แต่โทรศัพท์เครื่องใหม่ของเด็กเหล่านี้ก็นำมาซึ่งความเสี่ยงที่ทำให้พ่อแม่ต้องกังวลใจ เนื่องจากลูก ๆ มักจะใช้เวลาอยู่บนหน้าจอนานเกินไป

Alani Parker คุณแม่ของ Leila และ Rilee Parker สาวน้อยอายุ 13 และ 11 ปีเล่าว่าเธอรู้สึกโมโหมากเมื่อพบว่าลูกสาวของเธอตกเป็นเป้าหมายของผู้ชายคนหนึ่งในสื่อสังคมออนไลน์ที่ออกแบบไว้สำหรับเด็ก และเธอยังรู้สึกหวาดกลัวเพราะเธอไม่ทราบเลยว่า แต่ละวันลูก ๆ ของเธอคุยกับใครบ้าง

ที่จริงแล้ว Parker ไม่ได้ต้องการให้ลูก ๆ ของเธอมีโทรศัพท์สมาร์ทโฟนใช้ แต่เป็นเพราะเธอต้องการที่จะสามารถติดต่อพูดคุยกับเด็ก ๆ ได้

บรรดาพ่อแม่ต่างให้ความสนใจกับโทรศัพท์มือถือแบบดั้งเดิมที่ไม่สามารถเชื่อมต่ออินเตอร์เน็ตได้ แต่เด็ก ๆ กลับไม่ชอบเพราะคิดว่าโทรศัพท์แบบนั้นมันไม่เท่ห์เอาซะเลย

ปัจจุบัน Gabb Wireless เครือข่ายมือถือใหม่สำหรับเด็ก ๆ ออกแบบโทรศัพที่มองดูแล้วก็เหมือนเป็นโทรศัพท์สมาร์ทโฟน แต่ไม่สามารถเชื่อมต่ออินเตอร์เน็ตได้ เด็ก ๆ จะสามารถโทรออกด้วยเสียง ส่งข้อความ ใช้กล้องถ่ายรูป เครื่องคิดเลข ปฏิทิน นาฬิกา และนาฬิกาปลุก แต่ไม่สามารถเข้าใช้เครือข่ายสังคมออนไลน์ได้ ไม่มีวีดีโอ และไม่มีแอพฯ

Stephen Dalby ผู้ก่อตั้งบริษัท Gabb Wireless กล่าวว่า นักเรียนมัธยมปลายโดยเฉลี่ยกลับมาบ้านหลังจากที่ใช้เวลาอยู่บนหน้าจอไปแล้วเกือบห้าชั่วโมงก่อนจะกลับมาถึงบ้านจากที่โรงเรียน และว่าทางบริษัทได้ออกแบบโทรศัพท์นี้ขึ้นมาเพื่อสนับสนุนให้เด็ก ๆ ได้ใช้ชีวิตนอกจอโทรศัพท์บ้าง

Leila เล่าว่าหลังจากที่เพื่อนๆ ของเธอทราบว่าเธอใช้โทรศัพท์แบบนี้ ทุกคนต่างก็ออกความเห็นว่าคุณแม่ของเธอจะต้องเป็นคนที่ดุมาก แต่ตัวเธอเองก็ทราบดีว่าคุณแม่ของเธอเพียงต้องการปกป้องลูกๆ เพราะรักลูกๆ มากนั่นเอง

อย่างไรก็ดี โทรศัพท์รุ่นใหม่นี้ช่วยให้บรรดาผู้ปกครองสามารถติดต่อกับบุตรหลานได้ ในขณะเดียวกันก็สามารถปกป้องพวกเขาจากภัยอันตรายที่อยู่ภายนอกได้

cr. https://www.voathai.com/a/phonejust-for-kids-no-internet/5256828.html","https://www.stkc.go.th/sites/default/files/stiarticle_images/1580800855.jpg"
"2260","เทคโนโลยีใหม่ช่วยตรวจหามะเร็งตับอ่อน","Tue, 2020-01-14 09:38","http://www.stkc.go.th/node/2260","วิทยาศาสตร์การแพทย์","","มะเร็งตับอ่อนเป็นหนึ่งในโรคมะเร็งที่เป็นอันตรายมากที่สุด แต่เป็นโรคที่ตรวจพบได้ยากและมักจะตรวจพบเมื่ออยู่ในระยะลุกลามจนเกินกว่าที่จะรักษาให้หายขาดได้ แต่บรรดานักวิจัยกำลังทดลองใช้เทคโนโลยีใหม่ที่อาจช่วยป้องกันการพัฒนาโรคมะเร็งตับอ่อนนี้ได้

ตับอ่อนเป็นอวัยวะสำคัญที่ผลิตสารอินซูลิน ซึ่งเป็นฮอร์โมนที่ช่วยควบคุมน้ำตาลในเลือดของร่างกาย ตับอ่อนนั้นมองเห็นได้ยาก เพราะเป็นอวัยวะที่อยู่ทางด้านหลังของช่องท้องและถูกบดบังด้วยช่องท้องและตับ ซึ่งนั่นคือเหตุผลที่แพทย์ตรวจหาก้อนเนื้อได้ยากในระหว่างที่ตรวจร่างกายตามปกติ

นายแพทย์ Somashekar Krishna ผู้เชี่ยวชาญเรื่องต่อมไร้ท่อ กล่าวคือเป็นผู้ที่ศึกษาในเรื่องของฮอร์โมน และอวัยวะต่างๆ ที่ผลิตฮอร์โมนกล่าวว่าเรื่องดังกล่าวคือเหตุผลที่บ่งชี้ว่าเหตุใดจึงมีผู้ป่วยที่ได้รับการวินิจฉัยว่าเป็นโรคมะเร็งตับอ่อนเพียง 9% เท่านั้นที่ยังมีชีวิตอยู่ต่อได้อีกห้าปีหลังจากที่ได้รับการวินิจฉัยว่าเป็นโรคนี้ และว่าโรคมะเร็งชนิดนี้จะไม่แสดงอาการใดๆ เลยในระยะเริ่มต้น

Patricia Beatty ไปพบแพทย์ที่โรงพยาบาลเพราะคิดว่าตนติดเชื้อไวรัสในกระเพาะอาหาร แต่ในระหว่างที่สแกนกระเพาะอาหารของเธอ แพทย์กลับพบว่ามีถุงน้ำหรือ Cyst อยู่ ซึ่งแพทย์แจ้งกับเธอว่าถุงน้ำนั้นคือภาวะก่อนการเป็นมะเร็ง

ทั้งนี้ มะเร็งตับอ่อนสามารถพัฒนาได้สองวิธี คือการที่เริ่มจากการเป็นเนื้องอก หรือ Tumor ที่มีเชื้อมะเร็ง หรือเริ่มเมื่อถุงน้ำหรือ Cyst กลายเป็นมะเร็ง ความแตกต่างระหว่างเนื้องอกและถุงน้ำคือ เนื้องอกจะเป็นก้อนแข็ง ในขณะที่ถุงน้ำจะเต็มไปด้วยของเหลว ซีสต์ในตับอ่อนนั้นเป็นเรื่องที่พบเห็นทั่วไป และส่วนใหญ่จะไม่เป็นมะเร็ง แพทย์สามารถตรวจสอบของเหลวจากภายในถุงน้ำเหล่านั้นได้ แต่ก็ยากที่จะบอกได้ว่าซีสต์ก้อนไหนที่จะพัฒนาไปเป็นมะเร็ง

เนื้องอกหรือซีสต์ที่เป็นมะเร็งนั้นสามารถชี้ชัดได้ด้วยการใช้เครื่องมือถ่ายภาพชนิดพิเศษ แต่การถ่ายภาพแบบนั้นมีค่าใช้จ่ายสูงจนไม่สามารถใช้เป็นอุปกรณ์ทดสอบแบบปกติได้

นายแพทย์ Krishna เป็นหัวหน้าการในการศึกษาวิจัยอุปกรณ์ชนิดใหม่ที่ให้แพทย์สามารถดูก้อนซีสต์ได้ด้วยกล้องจุลทรรศน์ ที่ศูนย์การแพทย์ Wexner แห่งมหาวิทยาลัยโอไฮโอ เขากล่าวว่าการศึกษาของเขาแสดงให้เห็นว่าอุปกรณ์ใหม่นี้มีความแม่นยำในการวินิจฉัยก้อนซีสต์สูงถึง 96% ถึง 97%

วิธีดังกล่าวใช้กล้องจุลทรรศน์ขนาดเล็กที่มีแสงเลเซอร์ในการผลิตภาพด้านในของถุงน้ำ

ซึ่งนายแพทย์ Krishna และนักวิจัยท่านอื่นๆ กำลังให้การฝึกอบรมแพทย์ทั่วสหรัฐฯ ในการใช้เทคโนโลยีใหม่นี้ เพื่อที่จะสามารถชี้ระบุก้อนซีสต์ที่เป็นมะเร็งได้อย่างแม่นยำยิ่งขึ้น

อย่างไรก็ตามแพทย์จะใช้วิธีการใหม่นี้ หลังจากผู้ป่วยได้รับใบสั่งจากแพทย์ให้เข้ารับการตรวจสอบด้วยการถ่ายภาพแบบอื่นๆ เท่านั้น ซึ่งนั่นก็หมายความว่าเชื้อมะเร็งจะยังคงเติบโตอยู่ภายในร่างกายของผู้ป่วยอย่างเงียบๆ จนสายเกินกว่าที่จะช่วยคนเหล่านั้นได้

นายแพทย์ Somashekar Krishna กล่าวกับผู้สื่อข่าว VOA ว่าการตรวจเลือดเป็นวิธีที่ดีที่สุดในการค้นหามะเร็งตับอ่อนในระยะเริ่มต้น ซึ่งนักวิจัยกำลังพยายามคิดค้นพัฒนาวิธีการทดสอบด้วยการตรวจเลือดกันอยู่


ที่มา  https://www.voathai.com/a/new-tech-for-detect-pancreatic-cancer-01052020/5227146.html","https://www.stkc.go.th/sites/default/files/stiarticle_images/1578969501.jpg"
"2256","แพทย์อเมริกันแนะแนวทางใหม่ช่วยลดระดับคอเลสเตอรอล","Mon, 2020-01-13 10:43","http://www.stkc.go.th/node/2256","วิทยาศาสตร์การแพทย์","","การศึกษาฉบับใหม่ระบุว่า การเปลี่ยนแปลงคำแนะนำด้านสุขภาพอาจนำไปสู่การลดระดับคอเลสเตอรอล และช่วยให้ผู้ที่มีความเสี่ยงสูงต่อการเป็นโรคหัวใจได้รับการรักษาได้ดียิ่งขึ้น

โรคหัวใจเป็นสาเหตุของการเสียชีวิตอันดับต้น ๆ ของโลก และคอเลสเตอรอลในระดับที่สูงเป็นปัจจัยเสี่ยงที่สำคัญของโรคนี้ โดยที่ผ่านมา แพทย์ให้การรักษาผู้ป่วยโดยดูที่ระดับคอเลสเตอรอลตัวร้าย หรือที่เรียกว่า LDL

ในปีพ.ศ. 2556 แนวทางปฏิบัติใหม่ในสหรัฐฯ แนะให้แพทย์ตรวจสอบความเสี่ยงของการเป็นโรคหัวใจโดยรวม หรือกล่าวอีกนัยหนึ่ง แนวทางปฏิบัตินี้แนะนำให้แพทย์พิจารณาอายุ ความดันโลหิต อาการของโรคเบาหวาน และปัจจัยอื่น ๆ ของผู้ป่วย

แนวคิดของแนวทางปฏิบัตินี้ก็คือ ผู้ที่มีความเสี่ยงสูงสุดจะได้รับประโยชน์สูงที่สุดจากยาลดคอเลสเตอรอล “สเตติน”

นักวิจัยได้ศึกษาข้อมูลจากศูนย์ควบคุมและป้องกันโรค (CDC) ข้อมูลดังกล่าวนี้มีผลการวัดระดับคอเลสเตอรอลจากผู้ใหญ่มากกว่า 32,000 คน ในช่วงระหว่างปีพ.ศ. 2548 ถึงพ.ศ. 2559

ในกลุ่มคนที่ทานยาสเตติน ระดับคอเลสเตอรอลตัวร้ายโดยเฉลี่ยลดลง 21 จุดตลอดระยะเวลาที่ทำการศึกษา นอกจากนี้ระดับคอเลสเตอรอลโดยรวมและไขมันชนิดอื่น ๆ ในเลือดก็ลดลงด้วยเช่นเดียวกัน

นายแพทย์ Michael Miller เป็นผู้เชี่ยวชาญด้านโรคหัวใจที่ศูนย์การแพทย์ของมหาวิทยาลัยแมรี่แลนด์ ซึ่งไม่ได้มีส่วนเกี่ยวข้องกับการศึกษานี้ กล่าวว่า ผลลัพธ์ดังกล่าวนั้นดีมากจนน่าประหลาดใจ โดยรวมกันแล้วคาดว่าความเสี่ยงต่อการเป็นโรคหัวใจและอาการเส้นเลือดอุดตันในสมองจะลดลง 15% ถึง 20%

นอกจากนี้อัตราการใช้ยา “สเตติน” ของผู้ป่วยเป็นโรคเบาหวานยังมีเพิ่มมากขึ้น

นายแพทย์ Neil J. Stone จากมหาวิทยาลัยนอร์ธเวสเทิร์น ซึ่งเป็นหัวหน้าในการพัฒนาแนวทางปฏิบัติปี พ.ศ. 2556 จากสมาคม American College of Cardiology และ American Heart Association กล่าวว่า การป้องกันไม่ให้ผู้ที่ได้รับการวินิจฉัยว่าเป็นโรคเบาหวานมีอาการหัวใจวายเป็นครั้งแรกนั้นเป็นเรื่องที่สำคัญมาก

นายแพทย์ Pankaj Arora จากมหาวิทยาลัยรัฐแอละบามา วิทยาเขตเบอร์มิงแฮม หัวหน้าการศึกษาวิจัยนี้ กล่าวว่า ยังต้องมีการศึกษาเพิ่มเติมในเรื่องดังกล่าว

ด้านนายแพทย์ Arora จากมหาวิทยาลัยแอละบามา เตือนว่า ยังไม่พบว่ามีการรักษาเพิ่มขึ้นในกลุ่มที่มีความเสี่ยงสูงกลุ่มอื่น ๆ และว่ายังมีอีกหลายคนที่ไม่ทราบว่าตัวเองมีปัญหาในเรื่องระดับคอเลสเตอรอล ซึ่งคำแนะนำสำหรับผู้ป่วยเหล่านี้ก็คือ ควรไปตรวจวัดระดับคอเลสเตอรอลหากยังไม่ได้ตรวจวัดในระยะนี้

รายงานการศึกษานี้ ตีพิมพ์อยู่ในวารสาร the American College of Cardiology","https://www.stkc.go.th/sites/default/files/stiarticle_images/1578886991.jpg"
"2254","สหรัฐฯ ใช้หุ่นยนต์ทำงานแทนคนเพิ่มขึ้นสองเท่าในช่วง 9 ปี","Wed, 2020-01-08 09:10","http://www.stkc.go.th/node/2254","วิศวกรรมศาสตร์และเทคโนโลยี","","รายงานระบุว่าจำนวนหุ่นยนต์ที่ใช้ในสถานที่ทำงานทั่วสหรัฐฯ เพิ่มขึ้นสองเท่าจากปีพ.ศ. 2552 ถึงปี 2560

รายงานดังกล่าวมาจากกลุ่มวิจัยของมูลนิธิ Century Foundation ซึ่งตั้งอยู่ในนิวยอร์ก ซึ่งระบุว่า หุ่นยนต์ส่วนใหญ่ทำงานในฝ่ายการผลิตทั่วรัฐในแถบมิดเวสต์ หรือแถบตอนกลางของสหรัฐฯ ส่งผลกระทบต่อการสูญเสียงานด้านการผลิต

William M. Rodgers III ศาสตราจารย์ด้านนโยบายสาธารณะและหัวหน้านักเศรษฐศาสตร์ ที่ศูนย์พัฒนาบุคลากร Heldrich Center ที่มหาวิทยาลัย Rutgers ในรัฐนิวเจอร์ซีย์ เป็นผู้ร่วมเขียนรายงานที่ศึกษาว่าหุ่นยนต์ที่ทำงานแทนมนุษย์นั้นส่งผลกระทบต่อคนงานในสหรัฐฯ อย่างไรบ้าง

ศาสตราจารย์ Rodgers กล่าวว่า ปัญหานี้อาจทำให้ผู้คนต้องย้ายถิ่นฐานหรือย้ายงานมากขึ้น แต่บรรดาบริษัทธุรกิจต่าง ๆ ที่ขยายตัวโดยที่ไม่ต้องอาศัยเทคโนโลยี ไม่ต้องพึ่งพาหุ่นยนต์ สามารถรับมือกับปัญหานี้ได้

รัฐบางรัฐในแถบมิดเวสต์มีการใช้หุ่นยนต์มากกว่าพื้นที่อื่นถึงสองเท่า ซึ่งทำให้ผู้คนในบริเวณนั้น ๆ ได้รับความเดือดร้อน

ที่รัฐมิชิแกน โอไฮโอ อินเดียนา อิลลินอยส์ และวิสคอนซิน มีอัตราการใช้แรงงานหุ่นยนต์สูงที่สุด ซึ่งส่วนใหญ่จะเป็นในธุรกิจด้านการผลิตที่ซึ่งหุ่นยนต์มักจะทำงานที่ไม่ซับซ้อนมากนักในแต่ละวัน รวมถึงการประกอบสิ่งต่าง ๆ เข้าด้วยกัน การลำเลียงสินค้า เชื่อม หรือทาสี เป็นต้น


รายงานพบว่า คนงานที่ได้รับผลกระทบมากที่สุดจากการถูกหุ่นยนต์เหล่านี้แย่งงาน คือกลุ่มคนหนุ่มสาว ซึ่งมีระดับการศึกษาน้อยกว่าคนงานกลุ่มอื่น ๆ ส่วนชายและหญิงอเมริกันเชื้อสายแอฟริกันก็ประสบปัญหาสูญเสียงานมากที่สุดด้วย

ศาสตราจารย์ Rodgers ตั้งข้อสังเกตว่า คนงานในสหรัฐฯ ที่ต้องเปลี่ยนงาน มักต้องเปลี่ยนอาชีพ และรับค่าจ้างที่ต่ำกว่าเดิม ซึ่งอาจกลายเป็นปัญหาเมื่อมีการย้ายงานจำนวนมาก จนนำไปสู่การเกิดปัญหาแรงงานล้นตลาดในบางอุตสาหกรรม และว่าหากความต้องการด้านแรงงานไม่เพิ่มขึ้นรวดเร็วมากพอ ค่าแรงก็จะเริ่มลดลง

ศาสตราจารย์ Rodgers เรียกร้องให้บรรดานายจ้างพัฒนามาตรการที่ดีขึ้นในการให้ความช่วยเหลือพนักงานที่ต้องเปลี่ยนงาน หากพบวิธีการแก้ปัญหาที่ถูกต้อง คนงานที่ถูกหุ่นยนต์แย่งงานอาจสามารถลงเอยด้วยการได้ทำงานในตำแหน่งที่จ่ายค่าจ้างสูงกว่าเดิม โปรแกรมให้ความช่วยเหลือลูกจ้างที่ตกงานควรให้ความรู้ตลอดจนการฝึกอบรมเพื่อช่วยเตรียมความพร้อมให้กับพนักงานเหล่านั้นสำหรับเส้นทางอาชีพสายใหม่ และในตอนนี้ก็เป็นเวลาที่ดีที่สุดในการเตรียมตัวรับมือกับแรงงานหุ่นยนต์ที่มีจำนวนเพิ่มมากขึ้น



ที่มา https://www.voathai.com/a/robots-workforce-01052020/5226267.html","https://www.stkc.go.th/sites/default/files/stiarticle_images/1578449456.jpg"
"2253","อินเดียเตรียมส่งยานสำรวจดวงจันทร์อีกครั้งในปีนี้","Tue, 2020-01-07 15:46","http://www.stkc.go.th/node/2253","วิศวกรรมศาสตร์และเทคโนโลยี","","อินเดียวางแผนที่จะเดินหน้าโครงการสำรวจอวกาศรอบใหม่ในปีนี้ หลังจากล้มเหลวไปเมื่อปีก่อน ตามการเปิดเผยของทางการอินเดีย

องค์การวิจัยอวกาศอินเดีย เตรียมส่งยานสำรวจดวงจันทร์ “จันทรยาน-3” ซึ่งเป็นยานหลักที่ส่งไปยังดวงจันทร์ ก่อนจะส่งยานสำรวจพื้นผิวดวงจันทร์เข้าไปเก็บชิ้นส่วนตัวอย่างบนพื้นผิวดวงจันทร์อีกทอดหนึ่ง ซึ่งเป็นเป้าหมายหลักของโครงการจันทรยานที่ดำเนินมาเป็นรอบที่ 3 ซึ่งตั้งเป้าว่าจะปล่อยยานสำรวจลำใหม่นี้ ในเดือนพฤศจิกายน

ซึ่งหากโครงการจันทรยาน-3 สำเร็จ จะทำให้อินเดียเป็นประเทศที่ 4 ในโลก ตามหลังรัสเซีย, สหรัฐฯ และจีน ที่บรรลุภารกิจสำรวจพื้นผิวดวงจันทร์ และเป็นการสร้างรากฐานสำคัญของอินเดีย ในการเป็นมหาอำนาจด้านอวกาศที่ใช้ต้นทุนต่ำ โดยโครงการจันทรยาน-3 นี้ มีต้นทุน 35 ล้านดอลลาร์

ในโอกาสเดียวกันนี้ องค์การวิจัยอวกาศอินเดีย เปิดเผยว่าได้คัดเลือกนักบินอวกาศ 4 คน สำหรับภารกิจโคจรรอบโลก ซึ่งคาดว่าจะมีขึ้นในอีก 2 ปีข้างหน้า

ก่อนหน้านี้ ยานสำรวจอวกาศ จันทรยาน-2 ประสบปัญหาระหว่างการลงจอดบนพื้นผิวดวงจันทร์ เมื่อเดือนกันยายนที่ผ่านมา


ที่มา  https://www.voathai.com/a/india-to-launch-new-moon-mission-in-2020/5231496.html","https://www.stkc.go.th/sites/default/files/stiarticle_images/1578386790.jpg"
"2250","10 อันดับสุดยอดความก้าวหน้าทางวิทยาศาสตร์ ปี 2019","Tue, 2020-01-07 11:26","http://www.stkc.go.th/node/2250","วิทยาศาสตร์ธรรมชาติ","https://www.bbc.com/thai/international-50895057","เรามาดู 10 อันดับสุดยอดความก้าวหน้าทางวิทยาศาสตร์ตลอดปี 2019 กัน จะมีเรื่องราวอะไรน่าตื่นเต้น และน่าทึ่งขนาดไหน ตามไปดูกันเลยครับ
　
อันดับ 10 :
ค้นพบทวีปที่ 8 คือ ""เกรตเทอร์ เอเดรีย"" (Greater Adria) ซ่อนตัวอยู่ใต้ทวีปยุโรป
　
อันดับที่  9 :
สามารถสร้างปฏิกิริยาเคมีภายใต้ภาวะอุณหภูมิต่ำอย่างสุดขั้วที่ 500 นาโนเคลวินได้สำเร็จ ซึ่งนับว่าเย็นยะเยือกเสียยิ่งกว่าห้วงอวกาศระหว่างดวงดาว 
　
อันดับที่ 8 :
การพัฒนายาต้านเชื้อเอชไอวีแบบออกฤทธิ์ระยะยาว 1-2 เดือน
　
อันดับที่ 7 :
ควอนตัมคอมพิวเตอร์ 54 คิวบิตที่ Google พัฒนาขึ้น บรรลุถึงขีดความสามารถที่เหนือชั้นกว่าคอมพิวเตอร์ใดๆ บนโลกใบนี้ในการประมวลผล หรือที่เรียกว่า ""ควอนตัม ซูพรีเมซี"" (Quantum Supremacy)
　
อันดับที่ 6 :
ค้นพบดาวเคราะห์นอกระบบสุริยะที่อยู่ห่างจากโลก 111 ปีแสง มีน้ำเป็นองค์ประกอบสำคัญ
　
อันดับที่ 5 :
ค้นพบว่าชิ้นส่วนฟอสซิลของมนุษย์ยุคใหม่ หรือโฮโม เซเปียนส์ (Homo Sapiens) ซึ่งมีอายุเก่าแก่ถึง 210,000 ปี
　
อันดับที่ 4 :
ยานไลต์เซลทู (Lightsail 2) สามารถเปลี่ยนระดับการโคจร ขณะอยู่ในวงโคจรรอบโลกได้สำเร็จ
　
อันดับที่ 3 :
ค้นพบยารักษาอีโบลา 2 ขนาน
　
อันดับที่ 2 :
ยาน ""วอยาเจอร์ทู"" (Voyager 2) เดินทางพ้นขอบเขตอิทธิพลลมสุริยะ เพื่อสำรวจส่วนอื่นเพิ่มเติม
　
อันดับที่ 1 :
ยาน ""วอยาเจอร์ทู"" (Voyager 2) เดินทางพ้นขอบเขตอิทธิพลลมสุริยะ
　
เรียกได้ว่าเป็น 10 สุดยอดการค้นพบทางวิทยาศาสตร์ที่พามนุษย์ล้ำหน้าไปอีกขั้นจริงๆ ปีนี้จะมีอะไรให้เราได้ประหลาดใจอีก ทีมงาน STKC จะนำมานำเสนอให้ทุกท่านได้รับชมกันแน่นอนครับ
　
#STKC
　
　
　","https://www.stkc.go.th/sites/default/files/stiarticle_images/1578371168.jpg"
"2245","นักวิจัยหวั่น “ปัญญาประดิษฐ์” จ่อแย่งงาน “มนุษย์ออฟฟิส”","Mon, 2020-01-06 08:59","http://www.stkc.go.th/node/2245","วิศวกรรมศาสตร์และเทคโนโลยี","","ระหว่างที่หลายคนกำลังเป็นห่วงเป็นใยงานในภาคอุตสาหกรรมว่าจะถูกจักรกลแย่งงาน หันมาอีกที ระบบปัญญาประดิษฐ์ หรือ AI อาจจะเข้ามาแทนที่ตำแหน่งงานของมนุษย์ออฟฟิสในเวลาอันใกล้นี้แล้ว โดยในการศึกษาจาก Brookings Institute ฟันธงเลยว่า AI จะสะเทือนตำแหน่งงานที่ต้องใช้วุฒิการศึกษาระดับปริญญา และในตำแหน่งที่จะได้รับค่าจ่างสูงๆเสียด้วย

นายมาร์ค มูโร นักวิจัยอาวุโสจาก Brookings Institute บอกว่า จากเดิมที่คิดว่า AI จะทดแทนตำแหน่งงานค่าจ้างน้อย แต่ตอนนี้พบว่าปัญญาประดิษฐ์จะสามารถทดแทนงานของคนรายได้ปานกลาง อย่างเหล่าพนักงานออฟฟิส ซึ่งเป็นสิ่งที่น่าประหลาดใจอย่างมาก

ระบบปัญญาประดิษฐ์ ออกแบบมาเพื่อทำสิ่งที่ต้องพึ่งพามันสมองของมนุษย์ เช่น การวางแผน, การเรียนรู้, การให้เหตุผล และการแก้ปัญหา ซึ่งทีมวิจัยของ Brookings Institute วิเคราะห์อาชีพที่จะได้รับผลกระทบจาก AI โดยตรง และพบว่าไม่มีตำแหน่งงานใดที่รอดพ้นจากเงื้อมมือ AI ไปได้

นายมูโร ชี้ว่า ตำแหน่งงานที่ใช้วุฒิการศึกษาปริญญาตรี 4 ปี จะได้รับผลกระทบจาก AI มากกว่าตำแหน่งงานที่ใช้วุฒิการศึกษาระดับมัธยมปลายถึง 5 เท่าตัว อย่างตำแหน่งงานที่มีรูปแบบการทำงานแบบชัดเจนตายตัว เช่น นักวิเคราะห์ตลาด, ผู้จัดการฝ่ายขาย, โปรแกรมเมอร์, นักวิเคราะห์ฝ่ายบริหาร และวิศวกร นั่นเป็นเพราะว่า AI ถูกออกแบบให้มีทักษะที่จำเป็นของมนุษย์ออฟฟิส โดยเฉพาะตำแหน่งฝ่ายบริหาร อย่างผู้จัดการและฝ่ายวิเคราะห์ ซึ่งเป็นงานถนัดของ AI ในแง่ของการใช้ทักษะการตัดสินใจและการเพิ่มประสิทธิภาพในการทำงาน

จากความท้าทายที่คืบคลานเข้ามาใกล้ทุกขณะ ทีมวิจัยของ Brookings Institute แนะว่า การปรับตัวเป็นสิ่งจำเป็นเร่งด่วนสำหรับมนุษย์ในทุกหย่อมหญ้า ในการเพิ่มคุณค่าให้กับงานที่ทำอยู่

ขณะที่เอนิมา อนันกุมาร์ หัวหน้าฝ่าย Machine Learning ของ Nvidia กล่าวว่า พนักงานทุกคนควรประเมินอนาคตของบทบาทหน้าที่ที่ได้รับในงานที่ทำ ด้วย 3 คำถามสำคัญ คือ งานที่ทำอยู่เป็นงานที่ทำซ้ำซากหรือไม่? มีรูปแบบการประเมินผลงานที่ชัดเจนหรือไม่? และงานที่ทำเกี่ยวข้องกับข้อมูลมหาศาลเพื่อใช้ในการฝึกฝน AI ด้วยหรือไม่? ถ้าคำตอบทั้งหมดคือ “ใช่” ก็ฟันธงได้ว่า AI จ่อแย่งงานนี้ของคุณไปในอีกไม่กี่สิบปีข้างหน้าแน่นอน

อนันกุมาร์ แนะว่า พนักงานที่เสี่ยงต่อการถูก AI แย่งงาน ควรมุ่งเป้าไปที่ตำแหน่งงานที่ต้องใช้ความคิดสร้างสรรค์และสัญชาตญาณมนุษย์ เพิ่มทักษะแบบ Soft Skill และด้านเทคโนโลยีซึ่งให้รู้เท่าทัน AI ขณะเดียวกันต้องมี growth mindset ในแง่ของการยอมรับและปรับเพิ่มการเรียนรู้ทักษะใหม่ เพื่อเปิดประตูแห่งโอกาสที่จะเข้ามาในอนาคต

cr. https://www.voathai.com/a/ai-worker-to-steal-middle-class-01022020/5230372.html","https://www.stkc.go.th/sites/default/files/stiarticle_images/1578275967.jpg"
"2243","“วิตามิน” บางชนิดทานขณะทำ “คีโม”เสี่ยงเสียชีวิต","Fri, 2020-01-03 10:17","http://www.stkc.go.th/node/2243","วิทยาศาสตร์การแพทย์","","จากการศึกษาล่าสุดชี้ว่า ผู้ป่วยมะเร็งทรวงอกที่ทานสารเสริมอาหารระหว่างการรักษาด้วยวิธีคีโม หรือเคมีบำบัด อาจเพิ่มความเสี่ยงที่เซลล์มะเร็งจะย้อนกลับมาและนำไปสู่การเสียชีวิต


สำนักข่าว Reuters อ้างอิงรายงานที่ตีพิมพ์ในวารสาร Journal of Clinical Oncology ระบุการรับประทานสารเสริมอาหารจำพวกต้านอนุมูลอิสระ เช่น ธาตุเหล็ก วิตามินบี12 และกรดไขมันโอเมก้า 3 สารเหล่านี้อาจส่งผลให้ประสิทธิภาพของการทำคีโมในผู้ป่วยมะเร็งลดลง

Christine Ambrosone ประธานการควบคุมและป้องกันโรคมะเร็งจากศูนย์ Roswell Park Comprehensive Cancer Center จากเมืองบัฟฟาโล่ รัฐนิวยอร์ก กล่าวว่า “จากการศึกษานี้ รวมถึงหลายงานวิจัย แนะนำให้หลีกเลี่ยงการทานวิตามินเสริมในระหว่างการทำเคมีบำบัด” สำหรับผู้ที่เป็นมะเร็งทรวงอก

เธออธิบายเพิ่มว่าสารต้านอนุมูลอิสระอาจจะไปเป็นอุปสรรคในการฆ่าเซลล์มะเร็ง “กระบวนการทำคีโมก็คือการสร้างภาวะออกซิเดนที่มากเกินปกติ หรือ “oxidative stress” ถ้ารับสารต้านอนุมูลอิสระเข้าไป ก็จะทำให้เคมีบำบัดมีประสิทธิภาพที่ลดลง” Ambrosone ยังระบุว่าแม้จะไม่มีข้อมูลที่ยืนยันหนักแน่น แต่ในหลายปีที่ผ่านมาแพทย์มักจะแนะนำให้ผู้ป่วยหลีกเลี่ยงสารอาหารจำพวกต้านอนุมูลอิสระขณะทำคีโม

เธอและเพื่อนร่วมงานได้ทำการวิเคราะห์จาการการศึกษา “Diet, Exercise, Lifestyle and Cancer Prognosis” ที่มุ่งหาความสัมพันธ์ของการรับประทานสารเสริมอาหารและการรักษาด้วยเคมีบำบัด

งานวิจัยนี้ศึกษาในผู้ป่วยจำนวน 1,134 ราย โดยทำการติดตามในระยะเวลาเฉลี่ยราว 6 ปี ผู้ที่เข้าร่วมจะถูกซักถามทั้งเรื่องของการรับประทานอาหารเสริมในช่วงก่อนและระหว่างการทำคีโม การใช้ชีวิต อาหารที่ทานและการออกกำลังกาย

หลังจากตัดปัจจัยเสี่ยงอื่นๆ ออกไป พบว่าผู้ที่รับสารต้านอนุมูลอิสระทั้งก่อนและระหว่างการทำคีโม เช่น สารเบต้าเคโรทีน โคเอนไซน์คิวเท็น วิตามินเอ ซีและอี ในกลุ่มนี้ร้อยละ 41 มีความเสี่ยงที่มะเร็งทรวงอกจะกลับมา และร้อยละ 40 อาจจะเสียชีวิตเมื่อเทียบกับกลุ่มที่ไม่รับประทานสารดังกล่าว

Ambrosone ชี้ว่างานวิจัยก่อนหน้านี้ระบุ ธาตุเหล็กมีผลทั้งก่อให้เกิดและส่งเสริมโรคมะเร็ง

เป็นที่น่าสังเกตว่าผู้ที่ทาน วิตามินบี 12 และ ธาตุเหล็ก เป็นกลุ่มที่มีความเสี่ยงสูงที่สุดที่โรคมะเร็งอาจจะเกิดซ้ำ โดยผู้หญิงที่ทานวิตามินบี 12 เกิดโรคมะเร็งซ้ำร้อยละ 83 เสียชีวิตระหว่างการติดตามผลร้อยละ 22 ส่วนผู้ที่ทานธาตุเหล็ก เกิดมะเร็งซ้ำร้อยละ 79 ส่วนผู้ที่ทานโอเมก้า 3 เกิดมะเร็งซ้ำร้อยละ 67 ทั้งหมดนี้เทียบกับผู้ที่ไม่ทานสารเสริมอาหารที่กล่าวมา

ทางด้านแพทย์หญิง Amy Tiersten ศาสตราจารย์ด้านโลหิตและมะเร็งวิทยา จากบัณฑิตวิทยาลัย Icahn School of Medicine at Mount Sinai มหานครนิวยอร์กกล่าวแสดงความชื่นชมต่องานวิจัยดังกล่าว เนื่องจากการทานสารในกลุ่มต้านอนุมูลอิสระ ถูกเฝ้าระวังในผู้ป่วยมะเร็งทรวงอกที่ทำคีโมมาโดยตลอด

เธอบอกว่าในทางทฤษฎีสารต้านอนุมูลอิสระอาจจะไปช่วยป้องกันเซลล์ดีจาการทำคีโม แต่เราไม่รู้ว่าสารนี้อาจจะไปปกป้องเซลมะเร็งด้วยหรือไม่ แต่จากงานวิจัยดังกล่าวทำให้มีข้อมูลที่น่าเชื่อถือมากขึ้น

แพทย์หญิง Tiersten ยังบอกว่า “รู้สึกแปลกใจกับตัวเลขร้อยละ 41 ที่ผู้ป่วยมีโอกาสจะเป็นมะเร็งอีกครั้ง หากทานสารต้านอนุมูลอิสระ เธอบอกผู้ป่วยที่ทำคีโมอยู่เสมอว่าวิตามินที่ดีที่สุดมาจากการทานอาหารที่เหมาะสมและสมดุลย์ ซึ่งยังคงจะให้คำแนะนำเช่นนี้ต่อไป พร้อมจะแจ้งผลการวิจัยดังกล่าวให้ผู้ป่วยทราบเพิ่มเติมด้วย”

cr.  https://www.voathai.com/a/breast-cancer-supplementals-ks/5226357.html","https://www.stkc.go.th/sites/default/files/stiarticle_images/1578021475.jpg"
"2241","“เอฟบีไอ” เตือนสมาร์ททีวีอาจสอดแนมผู้ใช้ได้","Thu, 2020-01-02 11:30","http://www.stkc.go.th/node/2241","วิศวกรรมศาสตร์และเทคโนโลยี","","เอฟบีไอ เตือนผู้ใช้สมาร์ททีวี มีความเสี่ยงที่จะถูกสอดแนมโดยเหล่าแฮกเกอร์ได้

สำนักงานสอบสวนกลาง หรือ FBI เตือนว่าการใช้สมาร์ททีวี โดยเฉพาะรุ่นที่มีระบบเชื่อมต่ออินเตอร์เน็ต รวมทั้งมีระบบจดจำใบหน้าในตัวด้วย อาจทำให้ผู้ใช้มีความเสี่ยงที่จะถูกสอดแนมหรือเจาะล้วงข้อมูลโดยอาชญากรบนโลกไซเบอร์ได้

นายแมท เทต ผู้เชี่ยวชาญด้าน cybersecurity และอดีตที่ปรึกษาของ GCHQ ของอังกฤษ บอกว่า สมาร์ททีวีรุ่นใหม่และอุปกรณ์ที่ดำเนินการด้วยระบบซอฟต์แวร์ที่ซับซ้อน สามารถเชื่อมต่ออินเตอร์เน็ต และมีระบบเซนเซอร์เชื่อมต่ออื่นๆ เช่น ไมโครโฟน หรืออุปกรณ์สตรีมมิ่ง จะมีช่องทางให้แฮกเกอร์เข้าถึงอุปกรณ์เหล่านี้ได้ง่าย ไม่ว่าจะเป็นการลักลอบเปลี่ยนช่องโทรทัศน์ เปิดปิดเสียงเอง แอบเปิดรายการที่ไม่เหมาะสมให้กับเด็ก หรือเลวร้ายกว่านั้น คือ แฮกเกอร์อาจแอบถ่ายภาพหรือบันทึกวิดีโอผ่านทางสมาร์ททีวีในห้องนอนของคุณได้

ทาง FBI แนะว่า หากมีสมาร์ททีวีใช้ที่บ้าน ควรติดตั้งระบบรักษาความปลอดภัยในตัวเครื่อง เรียนรู้การใช้สมาร์ททีวีเบื้องต้น ที่จำเป็นต่อการป้องกันการเจาะล้วงข้อมูลโดยผู้ไม่ประสงค์ดี ทั้งการปรับระบบตั้งค่าอินเตอร์เน็ตในตัวเครื่อง และเรียนรู้ที่จะเปิดปิดกล้อง ไมโครโฟน และลำโพงที่มากับตัวเครื่อง หรืออย่างง่ายที่สุด หากไม่จำเป็นต้องใช้กล้องที่มากับโทรทัศน์ ก็ใช้เทปดำปิดทับส่วนที่เป็นกล้องของโทรทัศน์ไปเลย รวมทั้งถอดปลั๊กโทรทัศน์เมื่อไม่ได้ใช้

cr. https://www.voathai.com/a/fbi-warned-smart-tv-threats-12242019/5219320.html","https://www.stkc.go.th/sites/default/files/stiarticle_images/1577939402.jpg"
"2236","เทรนด์ใหม่! หุ่นยนต์เขียนบัตรอวยพรด้วยลายมือคน","Fri, 2019-12-27 10:40","http://www.stkc.go.th/node/2236","วิศวกรรมศาสตร์และเทคโนโลยี","","การเขียนจดหมายหรือข้อความด้วยลายมือ เป็นสิ่งคนเราใช้ส่งข่าวสาร และแสดงออกถึงความรู้สึกลึก ๆ ข้างใน มาเป็นเวลานานนับร้อยปี ลายมือยังเป็นเอกลักษณ์เฉพาะบุคคล ที่ตัวพิมพ์ในยุคดิจิตอลไม่สามารถทดแทนได้

แต่ปัจจุบัน ผู้บริโภคจำนวนมากขึ้นเรื่อย ๆ ได้หันไปใช้บริการจ้างหุ่นยนต์เขียนจดหมายและการ์ดอวยพรเลียนแบบลายมือมนุษย์ หนังสือพิมพ์ The Washington Post รายงานว่า หุ่นยนต์เหล่านี้สามารถทำให้ตัวหนังสือหรือลายมือออกมาสมจริง บางแห่งมีการทำให้เกิดรอยเปื้อน รอยน้ำหมึกหยด หรือตั้งโปรแกรมให้หุ่นยนต์เว้นช่องไฟ ลงน้ำหนักมือไม่สม่ำเสมอ เพื่อให้เหมือนการเขียนคนมากที่สุด

Handwrytten เป็นบริษัทแห่งหนึ่งในรัฐอริโซน่า ที่ใช้หุ่นยนต์ 80 ตัว บรรจงนั่งเขียนจดหมาย การ์ดขอบคุณ และบัตรอวยพรด้วยปากกาสีน้ำเงินกว่า 100,000 ชิ้นต่อเดือน

ในช่วงห้าปีตั้งแต่ก่อตั้งบริษัท ฐานลูกค้าของ Handwrytten ได้ขยายกว้างมากขึ้น ครอบคลุมตั้งแต่กลุ่มเผยแพร่ศาสนาที่ส่งการ์ดให้นักโทษในเรือนจำ ลูกหลานที่ส่งจดหมายให้พ่อแม่ ไปจนถึง ร้านค้าแบรนด์หรู บริษัทผลิตรถยนต์ และองค์กรไม่หวังผลกำไร ที่ยอมจ่าย 3 ดอลล่าร์ หรือประมาณเกือบหนึ่งร้อยบาท สำหรับการ์ดหนึ่งใบที่เขียนโดยลายมือของหุ่นยนต์ คาดว่า รายได้ของบริษัทในปีนี้จะโตขึ้นสามเท่าเมื่อเทียบกับปีที่แล้ว

Handwrytten มีแบบตัวอักษรให้เลือกประมาณ 20 แบบ ลูกค้ายังสามารถให้บริษัทสร้างฟ้อนท์จากลายมือจริง ๆ ของตัวเอง ในสนนราคา 1,000 ดอลล่าร์ ส่วนผู้ที่ต้องการเพิ่มลายเซ็นต์ ต้องจ่ายอีก 150 ดอลล่าร์ ซึ่งลูกค้าส่วนใหญ่ มักจะเป็นนักการเมือง หรือผู้บริหารบริษัท

หุ่นยนต์เหล่านี้ใช้เวลาในการเขียนการ์ดแต่ละใบประมาณ 4-5 นาที ซึ่งเดวิด วัคส์ (David Wachs) เจ้าของบริษัทมองว่ายังช้าเกินไป แต่ข้อดีของหุ่นยนต์คือสามารถทำงานได้ 24 ชั่วโมงโดยไม่จำเป็นต้องมีเวลาพัก เครื่องจักรเหล่านี้จะส่งเมสเสจไปหาพนักงานมนุษย์ เพื่อแจ้งว่ากระดาษ หรือปากกาหมึกหมด

นอกจาก Handwrytten ยังมีบริษัทอื่น ๆ ในอเมริกา เช่น Felt ในรัฐโคโลราโด ที่ให้ลูกค้าใช้นิ้วมือ หรือปากกาสไตลัส (stylus) เขียนข้อความลงบนสมาร์ทโฟน ก่อนที่จะส่งมาให้บริษัท หรือบริษัท Postable ในนิวยอร์ก ที่ให้ลูกค้าตั้งเวลาส่งการ์ดได้ล่วงหน้าเป็นปี นอกจากนี้ยังมีบริษัทอื่น ที่จ้างคนจริง ๆ มานั่งเขียนการ์ดหรือจดหมายประมาณ 1,000 ฉบับต่อสัปดาห์

นักวิจารณ์มองว่าการเอ้าท์ซอร์ส (outsource) หรือมอบงานเหล่านี้ให้หุ่นยนต์ ทำให้การเขียนข้อความส่วนตัวของมนุษย์สูญเสียคุณค่าที่เคยมี และเป็นตัวอย่างของการใช้เทคโนโลยีเพื่อสร้าง “ของจริงแบบปลอม ๆ” ขึ้นมา

เอเลน แฮนด์เลอร์ สปิทส์ (Ellen Handler Spitz) อาจารย์มหาวิทยาลัยเยล กล่าวว่า ถึงแม้จะเป็นแผนการธุรกิจที่ชาญฉลาด แต่การให้หุ่นยนต์เขียนข้อความส่วนตัวทำให้เธอรู้สึกเหมือนถูกทรยศ เพราะการเขียนด้วยลายมือ เป็นสิ่งที่ต้องใช้ความพยายามและใช้เวลา แสดงออกถึงความสนิทสนมลึกซึ้งระหว่างผู้ให้และผู้รับ

อย่างไรก็ตาม ผู้ใช้บริการบางคนกลับบอกว่า พวกเขายินดีที่จะให้หุ่นยนต์เขียนการ์ดแทน เพราะพวกเขาไม่ชอบการนั่งเขียน บ้างก็บอกว่าลายมือของตัวเองดูไม่ได้ นอกจากนั้น พวกเขายังมองว่าจะเขียนเอง หรือให้เครื่องจักรเขียนก็ไม่ต่างกัน เพราะสิ่งที่สำคัญยิ่งกว่า “เจ้าของลายมือ” คือความคิดถึงและความตั้งใจ ที่ผู้ส่งมีให้ผู้รับ

cr. https://www.voathai.com/a/robot-handwriting-handwritten-cards-letters/5220559.html","https://www.stkc.go.th/sites/default/files/stiarticle_images/1577418044.jpg"
"2234","ปาร์ตี้หนักรับปีใหม่เสี่ยงปัญหาหัวใจเต้นผิดจังหวะ","Thu, 2019-12-26 10:59","http://www.stkc.go.th/node/2234","วิทยาศาสตร์การแพทย์","","บรรยากาศของเทศกาลปลายปีมีส่วนในการสร้างความสุขสดชื่นให้กับหลายคน เพราะมีทั้งงานเลี้ยง การให้และรับของขวัญ รวมทั้งโอกาสที่จะได้รับโบนัสด้วย

แต่งานปาร์ตี้ซึ่งมักจะมีเครื่องดื่มแอลกอฮอล์เป็นปัจจัยหลักแทรกอยู่บวกกับอาหารและของกินเล่นที่อุดมด้วยไขมันกับความเค็มนั้น อาจนำไปสู่สิ่งที่วงการแพทย์เรียกว่า “holiday heart syndrome” หรืออาการหัวใจเต้นผิดจังหวะได้

Holiday Heart Syndrome หรืออาการหัวใจเต้นผิดจังหวะปกตินี้เป็นคำที่วงการแพทย์เริ่มใช้เมื่อราว 40 ปีที่แล้ว จากการที่มีคนไข้ถูกส่งตัวเข้าห้องฉุกเฉินมากขึ้นอย่างผิดปกติในช่วงเทศกาลปลายปีจากการที่หัวใจเต้นไม่เป็นระส่ำ

และศัพท์ทางการแพทย์ที่มีชื่อว่า atrial fibrillation หรือ AFib นี้ นอกจากจะหมายถึงการที่หัวใจเต้นเร็วและแรงผิดปกติแล้ว ยังรวมถึงอาการข้างเคียงอื่น ๆ เช่น ใจสั่น วิงเวียนศีรษะ หายใจไม่ออก เหนื่อยอ่อน และเจ็บหน้าอกด้วย ซึ่งหากไม่ได้รับการรักษาทันท่วงทีก็อาจนำไปสู่ปัญหาการเกิดลิ่มเลือดทำให้สมองขาดโลหิตหล่อเลี้ยงหรือ Stroke ได้เช่นกัน

แพทย์เตือนด้วยว่า อาการเหล่านี้อาจจะเกิดได้กับคนที่มีหัวใจปกติแข็งแรงสมบูรณ์ดี และแนะนำวิธีป้องกันปัญหาดังกล่าวว่า ควรเลี่ยงการดื่มแอลกอฮอล์เกินขนาด พักผ่อนให้เพียงพอ ดื่มน้ำให้มาก ๆ เพื่อไม่ให้ร่างกายขาดน้ำ ละเว้นอาหารที่มีไขมันสูงหรือมีรสเค็มจัด รวมทั้งพยายามหลีกเลี่ยงการสนทนากับเครือญาติในเรื่องที่หนัก ๆ หรือเครียดในช่วงเทศกาลปลายปี ทั้งนี้เพื่อไม่ให้ระดับฮอร์โมนความเครียดสูงขึ้น

ในแง่ของปริมาณแอลกอฮอล์ที่เหมาะสมนั้น ผู้เชี่ยวชาญทางการแพทย์แนะว่าการดื่มแบบพอประมาณหมายถึงหนึ่งดื่มต่อวันสำหรับผู้หญิง และไม่เกินสองดื่มต่อวันสำหรับผู้ชาย โดยตามมาตรฐานในอเมริกานั้น หนึ่งดื่มหมายถึงสุราไม่ผสมน้ำหนัก 14 กรัมหรือประมาณ 1.5 ออนซ์ ไวน์หนึ่งแก้วปริมาณ 5 ออนซ์ หรือเบียร์หนึ่งกระป๋องคือ 12 ออนซ์

cr. https://www.voathai.com/a/holiday-heart-syndrome-ct/5219357.html","https://www.stkc.go.th/sites/default/files/stiarticle_images/1577332767.jpg"
"2232","รัสเซียเผยความสำเร็จทดลอง ""รูเน็ต"" เครือข่ายอินเทอร์เน็ตในประเทศ","Wed, 2019-12-25 09:38","http://www.stkc.go.th/node/2232","วิศวกรรมศาสตร์และเทคโนโลยี","","รัสเซียเปิดเผยความสำเร็จในการทดสอบใช้เครือข่ายอินเทอร์เน็ตภายในประเทศ หรือที่เรียกว่า Runet ซึ่งอาจจะนำมาใช้แทนอินเทอร์เน็ตข้ามประเทศที่ใช้อยู่ในปัจจุบัน ตามรายงานของ BBC

กระทรวงสื่อสารของรัสเซียระบุว่า ผลการทดสอบประสบความสำเร็จด้วยดี แต่ยังไม่มีแผนจะนำเสนอเรื่องนี้ต่อประธานาธิบดีปูติน และว่าผู้ใช้อินเทอร์เน็ตทั่วไปไม่รู้สึกถึงการเปลี่ยนแปลงที่เกิดขึ้นจากการทดสอบนี้

ปัจจุบัน หลายประเทศกำลังนำเครือข่ายอินเทอร์เน็ตภายในประเทศมาใช้ เพื่อควบคุมการเชื่อมต่ออินเทอร์เน็ตของประชาชนกับเครือข่ายในต่างประเทศ เช่น ระบบ NIN ของรัฐบาลอิหร่าน และ Firewall of China ของจีน ซึ่งเรื่องนี้สร้างความกังวลเรื่องเสรีภาพในการรับรู้ข้อมูลข่าวสารของประชาชนในประเทศนั้น ๆ

อย่างไรก็ตาม นักวิเคราะห์ชี้ว่าข้อดีอย่างหนึ่งของเครือข่ายอินเทอร์เน็ตในประเทศ คือช่วยให้บริษัทเทคโนโลยีในประเทศนั้นสามารถเติบโตได้ ตัวอย่างเช่น การบล็อกกูเกิล ยูทูบ และเฟสบุ๊กในจีน ช่วยให้บริษัทอินเทอร์เน็ต อย่างเช่น ไป่ตู เหว่ยโป๋ และ ยูกุ เติบโตอย่างรวดเร็ว

ปัจจุบัน รัสเซียมีบริษัทเทคโนโลยีรายใหญ่ของตัวเอง เช่น Yandex, Mail.Ru และ VK ซึ่งเชื่อว่าจะได้ประโยชน์จากมาตรการควบคุมอินเทอร์เน็ต ตลอดจนบริษัทท้องถิ่นรายเล็ก ๆ ด้วย

cr. https://www.voathai.com/a/russia-domestic-internet-test/5218639.html","https://www.stkc.go.th/sites/default/files/stiarticle_images/1577241533.jpg"
"2229","ชาเขียวกับความลับในการต่อสู้กับแบคทีเรียดื้อยา","Tue, 2019-12-24 14:16","http://www.stkc.go.th/node/2229","วิทยาศาสตร์ธรรมชาติ","","แบคทีเรียดื้อยาเป็นหนึ่งในภัยคุกคามร้ายแรงต่อสุขภาพของประชาชนและต่อวงการสาธารณสุขทั่วโลก ในขณะที่นักวิจัยพยายามที่จะหาทางแก้ปัญหา การศึกษาเมื่อเร็ว ๆ นี้พบว่า สารต้านอนุมูลอิสระที่พบในชาเขียวอาจช่วยเพิ่มความสามารถของยาปฏิชีวนะเพื่อต่อสู้กับการติดเชื้อที่เกิดจากแบคทีเรียบางสายพันธุ์ที่ทนต่อการรักษาในปัจจุบันได้

ย้อนกลับไปในปีพ.ศ. 2471 เซอร์ อเล็กซานเดอร์ เฟลมมิง (Sir Alexander Fleming) นักชีววิทยา นักเภสัชวิทยา และนักพฤกษศาสตร์ชาวสกอตแลนด์ ค้นพบสาร benzylpenicillin (Penicillin G) จากเชื้อรา Pennicilium notatum ซึ่งนั่นนำไปสู่การพัฒนายาปฏิชีวนะตัวแรกของโลก และเกิดพัฒนายาปฏิชีวนะตัวอื่นๆ ตามมา เพื่อใช้สำหรับการรักษาโรคจากการติดเชื้อแบคทีเรีย อย่างไรก็ตามแบคทีเรียก็พัฒนาตัวเองเพื่อความอยู่รอดและกลายเป็นแบคทีเรียที่ดื้อต่อยาที่ออกแบบมาเพื่อทำลายมันเช่นกัน

          ความพยายามในการค้นคว้าอย่างหนักเพื่อค้นหาวิธีการแก้วิกฤตความต้านทานยาปฏิชีวนะเมื่อเชื้อโรคหรือแบคทีเรียดื้อยามากขึ้น และกลายเป็นปัญหาสำหรับการรักษาทางการแพทย์ ผลการศึกษาล่าสุดพบว่า สารประกอบหนึ่งที่พบในชาเขียวอาจช่วยสนับสนุนยาปฏิชีวนะให้สามารถทำลายเชื้อแบคทีเรียได้อย่างมีประสิทธิภาพ

          นักวิทยาศาสตร์จาก University of Surrey School of Veterinary Medicine ในเมือง Guildford สหราชอาณาจักร มุ่งเน้นไปที่แบคทีเรีย Pseudomonas aeruginosa ซึ่งเป็นแบคทีเรียแกรมลบที่ทำให้เกิดการติดเชื้ออย่างรุนแรงต่อระบบผิวหนัง เลือด ทางเดินหายใจ และทางเดินปัสสาวะ ทั้งนี้แบคทีเรียชนิดนี้พัฒนาจนดื้อต่อยาปฏิชีวนะหลายชนิด (multidrug (MDR)) และยากต่อการรักษามากขึ้น โดยในปัจจุบัน แพทย์รักษาโรคจากการติดเชื้อ P. aeruginosa ด้วยการใช้ยาปฏิชีวนะร่วมกัน

 จากงานวิจัยพบว่า ชาเขียวมีสารประกอบที่เรียกว่า Epigallocatechin gallate (EGCG) ซึ่งเป็นสารต้านอนุมูลอิสระที่ช่วยเพิ่มประสิทธิภาพของยาแอสทรีโอแนม (aztreonam) หรือยาต้านเชื้อแบคทีเรียที่ใช้กันทั่วไปในการรักษาโรคติดเชื้อที่เกิดจากเชื้อแบคทีเรียเชื้อ P. aeruginosa โดยจากการทดสอบการใช้สารประกอบ EGCG ร่วมกับ aztreonam ในห้องปฏิบัติการเพาะเชื้อ พบว่า การรวมกันนี้ช่วยลดจำนวนเชื้อแบคทีเรีย P. aeruginosa สายพันธุ์ดื้อยาหลายสายพันธุ์ นอกจากนี้ยังทำการทดสอบปฏิสัมพันธ์ระหว่าง EGCG และ aztreonam ในแบบจำลองสัตว์โดยใช้ตัวอ่อนของผีเสื้อ (moth larvae) ซึ่งเป็นแบบจำลองสำหรับการศึกษาประสิทธิภาพของยาเพื่อยืนยันการค้นพบ ในขณะที่การทดสอบในเซลล์ผิวของมนุษย์นั้นแสดงให้เห็นถึงระดับความเป็นพิษน้อยที่สุดจนถึงระดับที่ไม่มีความเป็นพิษเลย

          งานวิจัยชิ้นนี้ได้ถูกตีพิมพ์ในวารสาร Journal of Medical Microbiology เพื่อชี้แจงถึงการค้นพบแนวทางการต่อสู้กับแบคทีเรียดื้อยาให้ผู้เชี่ยวชาญด้านต่าง ๆ ซึ่งนักวิจัยเชื่อว่า สารประกอบ EGCG อาจช่วยให้การดูดซึมของยา aztreonam เพิ่มขึ้น โดยเพิ่มผ่านการซึมผ่านของแบคทีเรีย และอาจรบกวน ""biochemical pathway"" ที่เชื่อมโยงกับความไวต่อยาปฏิชีวนะ ซึ่งอาจอธิบายได้ว่า การใช้ EGCG ร่วมกับยา aztreonam ช่วยให้ยาออกฤทธิ์ได้อย่างมีประสิทธิภาพมากกว่าการใช้ยาหรือ EGCG เพียงอย่างเดียว 

          การศึกษาค้นพบว่า ผลิตภัณฑ์จากธรรมชาติอย่าง EGCG สามารถใช้ร่วมกับยาปฏิชีวนะและได้ผลที่มีประสิทธิภาพและเป็นประโยชน์ทางคลินิกชี้ให้เห็นว่า วิธีการดังกล่าวเป็นอีกหนึ่งทางเลือกที่สำคัญสำหรับการรักษาทางการแพทย์ที่สามารถกำจัดภัยคุกคามทางสุขภาพอย่างเชื้อแบคทีเรีย P. aeruginosa ได้ และการศึกษาครั้งนี้ยังเป็นอีกแรงผลักดันสำหรับการพัฒนาทางเลือกสำหรับการรักษาโรคจากเชื้อดื้อนาต่อไปในอนาคต

แหล่งที่มา

Epigallocatechin gallate
Retrieved September 22, 2019, From https://en.wikipedia.org/wiki/Epigallocatechin_gallate

Antibiotic
Retrieved September 22, 2019, From https://en.wikipedia.org/wiki/Antibiotic

Madison Dapcevich. (2019, September 24). Compound In Green Tea May Hold Secret For Fighting Antibiotic-Resistant Bacteria

Retrieved September 22, 2019, From https://www.iflscience.com/health-and-medicine/compound-in-green-tea-may-hold-secret-for-fighting-antibioticresistant-bacteria/

Adam Felman. (2019, January 18). What to know about antibiotics?

Retrieved September 22, 2019, From https://www.medicalnewstoday.com/articles/10278.php","https://www.stkc.go.th/sites/default/files/stiarticle_images/1577171783.jpg"
"2227","ไอโฟนก็มา! เผยคำค้นหายอดนิยมใน Google ปี 2019","Mon, 2019-12-23 17:37","http://www.stkc.go.th/node/2227","วิศวกรรมศาสตร์และเทคโนโลยี","","คำที่นิยมค้นหาใน Google มากที่สุดในปี 2019 คือผลการแข่งขันคริกเก็ต การเสียชีวิตของนักแสดง Cameron Boyce และ iPhone 11

Google เปิดเผยการจัดอันดับคำค้นหาทั่วโลกประจำปีที่มีอัตราการการค้นหาสูงที่สุดเมื่อเทียบกับปีก่อน

3 ใน 10 คำค้นหายอดนิยม คือผลการแข่งขันกีฬาคริกเก็ตนานาชาติ โดยการแข่งขันระหว่าง “อินเดีย-แอฟริกาใต้” มีคนค้นหามากที่สุดเป็นอันดับ 1 ส่วนอันดับที่ 4 คือการแข่งขันระหว่าง “บังคลาเทศ-อินเดีย” และ “ICC Cricket World Cup” ถูกค้นหามากที่สุดเป็นอันดับที่ 10

ส่วนการค้นหาการแข่งขันฟุตบอล Copa America ซึ่งเป็นนัดชิงแชมป์ของอเมริกาใต้ ถูกค้นหามากที่สุดเป็นอันดับที่ 3 อันดับที่ 2 คือ Cameron Boyce นักแสดงช่องดิสนีย์ชาวอเมริกันอายุ 20 ปีที่เสียชีวิตด้วยโรคลมชักเมื่อเดือนกรกฎาคม

การเปิดตัว iPhone 11 ของบริษัท Apple ติดอยู่อันดับที่ 5 ในการจัดอันดับการค้นหาทั่วโลกของ Google

สามอันดับถัดไปล้วนเกี่ยวข้องกับอุตสาหกรรมบันเทิงของสหรัฐ ซึ่งได้แก่รายการโทรทัศน์ของ HBO ที่ประสบความสำเร็จอย่างท่วมท้น Game of Thrones อยู่ที่อันดับที่ 6 ถัดไปเป็นภาพยนตร์ซุปเปอร์ฮีโร “Avengers: Endgame” ตามด้วยภาพยนตร์ที่ทุกคนตั้งตารอคอย “Joker” อยู่ที่ 8

ขณะที่อันดับ 9 ได้แก่ “Notre Dame” ซึ่งแสดงให้ว่าผู้คนจากนานาประเทศต่างให้ความสนใจหลังจากที่เกิดเพลิงไหม้เมื่อเดือนเมษายน ทำให้มหาวิหารโรมันคาธอลิกที่มีชื่อเสียงในกรุงปารีส ประเทศฝรั่งเศสแห่งนี้ได้รับความเสียหายอย่างรุนแรง

สำหรับในสหรัฐฯ คำค้นหาที่ได้รับความนิยมมากที่สุดในปี 2019 คือ “Disney Plus” บริการสตรีมวิดีโอที่เปิดตัวเมื่อเดือนพฤศจิกายน ซึ่งถูกมองว่าได้รับการผลักดันโดยตรงจากดิสนีย์เพื่อให้แข่งขันกับ Netflix, Hulu และ Apple TV Plus เป็นต้น

นอกจากนี้ในสหรัฐฯ ยังมีคำค้นหายอดนิยมอื่น ๆ เช่น Hurricane Dorian, Notre Dame และ Women’s World Cup soccer championship, Area 51 ซึ่งเป็นศูนย์วิจัยเพื่อการศึกษาของรัฐบาลเกี่ยวกับสิ่งมีชีวิตจากนอกอวกาศ และยานอวกาศของมนุษย์ต่างดาว

คำค้นหาสำหรับวันหยุดพักผ่อนยอดนิยมทั่วโลกได้แก่ การค้นหาข้อมูลเกี่ยวกับ Maldives, Mexico, Japan, Bora Bora และ Las Vegas ในรัฐเนวาดา

Google รายงานอีกว่า การค้นหาคำว่า Baby Yoda และ Baby Shark ติดอยู่อันดับสูงกว่าคำว่า Royal Baby หรือการค้นหาข้อมูลเกี่ยวกับการประสูติของพระโอรสน้อยของเจ้าชายแฮร์รี่ และเมแกน มาร์เคิล แห่งราชวงศ์อังกฤษ

อย่างไรก็ดี ในหลาย ๆ ประเทศ ชื่อของ Greta Thunberg นักกิจกรรมด้านสิ่งแวดล้อมเป็นคำค้นหายอดนิยม ส่วนในฝรั่งเศสการค้นหาเกี่ยวกับวิหาร Notre Dame Cathedral เป็นคำที่นิยมมากที่สุด ตามด้วยข่าวเกี่ยวกับการเลือกตั้งของประเทศ

ชาวเยอรมันนิยมค้นหาข่าวเกี่ยวกับการตายของนักออกแบบ Karl Lagerfeld และการเลือกตั้งรัฐสภายุโรป ส่วนที่แคนาดา คำถามยอดนิยมในการค้นหาคือ “Who Should I vote for?” ในขณะที่คำถามที่พบบ่อยในแอฟริกาใต้คือ “Why were cornflakes invented?”


cr. https://www.voathai.com/a/top-searches-on-google-2019/5212918.html","https://www.stkc.go.th/sites/default/files/stiarticle_images/1577097478.jpg"
"2224","จีนเริ่มใช้ระบบศาลอัจฉริยะสำหรับคดีพิพาทออนไลน์","Fri, 2019-12-20 14:30","http://www.stkc.go.th/node/2224","วิศวกรรมศาสตร์และเทคโนโลยี","","ในความพยายามเพื่อลดปริมาณงานสำหรับมนุษย์และเพิ่มประสิทธิภาพรวมทั้งความเร็วของกระบวนการในศาล จีนเริ่มนำระบบศาลออนไลน์หรือที่เรียกว่าศาลอัจฉริยะมาใช้ที่กรุงปักกิ่งและเมืองกวางโจวหลังจากที่ได้ทดลองใช้เมืองหางโจวเมื่อปี 2560 จากการที่เมืองหางโจวเป็นศูนย์กลางของบริษัทเทคโนโลยีของจีน

โดยในสมาร์ทคอร์ทหรือศาลอัจฉริยะที่ใช้ระบบปัญญาประดิษฐ์เข้าช่วยนี้ ผู้ร้องทุกข์สามารถลงทะเบียนคำร้องของตนทางอินเทอร์เน็ตและเข้าร่วมกระบวนการไต่สวนออนไลน์ ซึ่งศาลจะสื่อสารเรื่องราวและคำวินิจฉัยต่างๆ ให้กับคู่กรณีด้วยการส่งข้อมูลทางอุปกรณ์ดิจิทัล

นับตั้งแต่เดือนมีนาคมถึงตุลาคมปีนี้ มีชาวจีนเข้าใช้บริการศาลออนไลน์รวมแล้วกว่า 3 ล้าน 1 แสนครั้งและมีชาวจีนกว่า 1 ล้านคนพร้อมทั้งนักกฎหมายอีกกว่า 7 หมื่น 3 พันคนที่ลงทะเบียนร่วมใช้บริการเช่นกัน

ในการสาธิตระบบดังกล่าวต่อสื่อมวลชน เจ้าหน้าที่ศาลออนไลน์ที่เมืองหางโจวแสดงกระบวนการไต่สวนซึ่งคู่กรณีสื่อสารกับผู้พิพากษาเสมือนจริงที่ทำงานด้วยระบบปัญญาประดิษฐ์ โดยผู้พิพากษาเสมือนจริงได้ถามโจทก์ว่าจำเลยมีข้อคัดค้านใดในหลักฐานที่ฝ่ายโจทก์ยื่นให้ศาลพิจารณาหรือไม่ อย่างไรก็ตามแม้จะมีการใช้ผู้พิพากษาเสมือนจริงที่ขับเคลื่อนด้วยระบบ AI ก็ตามแต่ก็ยังมีผู้พิพากษาที่เป็นคนจริงคอยสังเกตกระบวนการและตรวจสอบคำวินิจฉัยที่สำคัญอยู่

ข้อดีอย่างหนึ่งของระบบศาลออนไลน์หรือสมาร์ทคอร์ทของจีนก็คือระบบศาลดังกล่าวสามารถทำงานได้ตลอด 24 ชั่วโมง 7 วันต่อสัปดาห์โดยไม่ถูกจำกัดอยู่เฉพาะเวลาราชการ และการยื่นคำร้องหรือการส่งเอกสารหลักฐานก็สามารถทำได้ออนไลน์โดยไม่ต้องเสียเวลาเดินทางไปถึงศาลด้วย

อย่างไรก็ตามตอนนี้ศาลออนไลน์ที่เมืองหางโจวรับพิจารณาเฉพาะคดีความเกี่ยวกับระบบดิจิทัลเท่านั้น เช่น ข้อพิพาทเรื่องการค้าทางระบบอินเทอร์เน็ต การละเมิดลิขสิทธิ์ หรือข้อขัดแย้งเกี่ยวกับการจ่ายเงินออนไลน์ เป็นต้น และการนำระบบศาลออนไลน์มาใช้ที่เมืองจีนนี้ส่วนหนึ่งเป็นการตอบสนองต่อความเติบโตของธุรกิจอีคอมเมิร์ซและการจ่ายเงินแบบ e-payment ของจีน รวมทั้งจากการที่ netizen หรือชาวเน็ตในเมืองจีนมีจำนวนมากถึง 850 ล้านคนในขณะนี้

ที่มา  https://www.voathai.com/a/china-internet-court-ct/5210313.html","https://www.stkc.go.th/sites/default/files/stiarticle_images/1576827057.jpg"
"2219","เกษตรกรโคนมรัสเซียให้วัวใส่แว่นตา VR ช่วยเพิ่มคุณภาพน้ำนม","Thu, 2019-12-19 15:21","http://www.stkc.go.th/node/2219","วิศวกรรมศาสตร์และเทคโนโลยี","","กระทรวงเกษตรกรกรุงมอสโกเผยแพร่ข่าวพร้อมภาพของฟาร์มโคนมแห่งหนึ่งนอกกรุงมอสโกที่กำลังทดลองใช้แว่นตา VR กับวัวในฟาร์ม โดยหลังว่าจะช่วยเพิ่มปริมาณและคุณภาพของนมที่ผลิตได้

เกษตรกรเชื่อว่า แว่นตาดังกล่าวทำให้วัวมองเห็นภาพทุ่งหญ้าฤดูร้อน และทำให้อารมณ์ดี

การศึกษาพบว่าสภาพแวดล้อมของวัวสามารถส่งผลกระทบต่อน้ำนมที่ผลิตขึ้น โดยเฉพาะอย่างยิ่งในการปรับปรุงคุณภาพหรือเพิ่มปริมาณน้ำนม ดังนั้นทีมนักพัฒนา คณะสัตวแพทย์ และที่ปรึกษาด้านการผลิตผลิตภัณฑ์ที่ทำจากนม จึงช่วยกันผลิตแว่นตา VR ขนาดใหญ่สำหรับวัว โดยดัดแปลงจากแว่นตาของมนุษย์เพื่อให้เข้ากับรูปร่างของศีรษะวัวที่มีขนาดแตกต่างกันและสายตาที่แตกต่างกันของวัว

สิ่งที่วัวมองเห็นจากแว่นตา VR คือทุ่งหญ้ากว้างใหญ่ภายใต้ดวงอาทิตย์ในฤดูร้อน ซึ่งเป็นเสมือนสวรรค์ของวัว

รายงานระบุว่า แม้จนถึงในตอนนี้ยังไม่เป็นที่แน่ชัดว่าแว่นตานี้สามารถช่วยในการผลิตน้ำนมได้หรือไม่ ซึ่งต้องมีการศึกษาเพิ่มเติมในเรื่องนี้ แต่การทดสอบครั้งแรกแสดงให้เห็นว่าความวิตกกังวลของวัวลดลง และวัวมีอารมณ์ที่ดีขึ้น

เกษตรกรโคนมชาวรัสเซีย ไม่ได้เป็นเพียงเกษตรกรกลุ่มเดียวที่พยายามอย่างมากเพื่อให้วัวของตนมีความสุขและเพื่อปรับปรุงคุณภาพผลิตภัณฑ์โคนม ก่อนหน้านี้เกษตรกรวากิวบางรายใช้วิธีจัดแสง ร่วมกับวิธีอื่น ๆ เพื่อให้วัวสงบและผลิตเนื้อวัวที่ดีที่สุดเท่าที่จะเป็นไปได้

ส่วนบางรายก็เปิดเพลงให้วัวฟัง ซึ่งเชื่อว่าวิธีนี้สามารถช่วยให้วัวผลิตน้ำนมที่มีคุณภาพดีขึ้น

ที่มา https://www.voathai.com/a/vr-goggles-for-happy-cow-12092019/5199759.html","https://www.stkc.go.th/sites/default/files/stiarticle_images/1576743713.jpg"
"2215","ผลวิจัย “โรคอ้วน” ในเด็กตั้งคำถามความสัมพันธ์ของ “สมอง” กับ “น้ำหนักตัว”","Wed, 2019-12-18 09:47","http://www.stkc.go.th/node/2215","วิทยาศาสตร์การแพทย์","","นักวิจัยพิจารณา คำถามมากมายเกี่ยวกับโรคอ้วน เช่น น้ำหนักที่เกินมาตรฐานจะทำให้สมองในส่วนควบคุมและยับยั้งตนเองเล็กลงหรือไม่ โรคอ้วนเป็นผลจากสมองที่แตกต่างกัน หรือแค่พฤติกรรมการบริโภค การใช้ชีวิต สภาพครอบครัว หรือจริงๆ แล้วเป็นผลจากพันธุกรรม

การศึกษาล่าสุดในกลุ่มเยาวชนที่ประเทศสหรัฐฯ ชี้ให้เห็นว่า ยังคงมีความไม่แน่นอนในคำอธิบายโรคอ้วนด้วยขนาดของสมอง

สำนักข่าว AP รายงานผลการศึกษาระยะยาวในกลุ่มตัวอย่างจำนวนมากที่สุดในด้านพัฒนาการสมองและสุขภาพของเด็ก เพื่อค้นหาความสัมพันธ์ระหว่างโรคอ้วนและการทำงานของสมอง ล่าสุดผลลัพธ์ยังไม่ชี้ชัด โดยผู้เชี่ยวชาญเตือนว่าต้องวิเคราะห์ผลการศึกษาอย่างระมัดระวัง

ในบทบรรณาธิการที่ตีพิมพ์ในวารสารด้านสุขภาพของเด็กและเยาวชน JAMA Pediatrics ได้กล่าวถึงการศึกษาที่ได้รับการสนับสนุนจากภาครัฐ เพื่อเรียนรู้ความสัมพันธ์ระหว่างน้ำหนัก โครงสร้างสมองและสุขภาพจิต โดยได้คัดเลือกเด็กชาวอเมริกันอายุ 9-10 ปีจำนวน 3,190 คน จำนวนนี้กำหนดให้มีเด็กที่น้ำหนักเกินมาตรฐานราว 1,000 คนเพื่อให้สอดคล้องกับสถิติตัวเลขประชากรน้ำหนักเกินในประเทศสหรัฐฯที่อยู่ในอัตรา 1 ใน 3 การศึกษานี้เก็บข้อมูลจากการชั่งน้ำหนัก วัดส่วนสูง ตรวจสมองด้วยวิธี MRI และให้ทำแบบทดสอบผ่านคอมพิวเตอร์เพื่อวัดศักยภาพด้านความจำ ความสามารถทางภาษา ตรรกะความคิด และการควบคุมความต้องการของตนเอง

แพทย์หญิง Eliana Perrin ศาสตราจารย์ด้านกุมารเวชศาสตร์จากมหาวิทยาลัย Duke University ผู้ร่วมเขียนในบทบรรณาธิการดังกล่าว อธิบายว่า “เราไม่รู้ว่าความสัมพันธ์ของโรคอ้วนและสมองจะไปในทิศทางใด และเราก็ไม่ได้บอกว่าคนที่เป็นโรคอ้วนจะไม่ฉลาดเท่ากับคนที่มีน้ำหนักในระดับมาตรฐาน”



ผลจากการสแกนสมองในเด็กกลุ่มที่มีน้ำหนักตัวมาก พบความแตกต่างเล็กน้อยในความหนาแน่นของสมองส่วนหน้า ซึ่งสมองบริเวณนี้จะทำหน้าที่ควบคุมทักษะด้านการจัดการ หรือ Executive Function ยกตัวอย่างเช่น การวางแผน รู้จักยับยั้งความต้องการของตนเอง และการทำหลายกิจกรรมในเวลาเดียวกัน ประกอบกับกลุ่มเด็กที่มีน้ำหนักตัวมากนี้ ยังได้คะแนนที่ด้อยกว่าเล็กน้อยจากแบบทดสอบในส่วนคำถามด้านทักษะการจัดการ
Scott Mackey นักประสาทวิทยาจากมหาวิทยาลัย University of Vermont เจ้าของการศึกษานี้ระบุว่า ผลที่ได้มามีความแตกต่างที่ไม่ชัดเจนนัก ระหว่างเด็กทั้งสองกลุ่ม ผลลัพธ์ดังกล่าวไม่สามารถใช้ชี้วัดความสามารถหรือพฤติกรรมทางด้านการเรียนรู้
เขาเชื่อว่าน้ำหนักเป็นปัจจัยที่มีความสัมพันธ์ในการเคลื่อนไหวออกแรงและโภชนาการที่เหมาะสมมากกว่า แต่ปัจจัยเหล่านี้ไม่ได้ถูกนำมาวิเคราะห์ในงานวิจัยนี้

อย่างไรก็ดี การศึกษานี้ทำให้เกิดความสนใจว่า “การอักเสบ” ของเซลล์ที่อาจเกิดในวัยเด็ก ส่งผลต่อน้ำหนักตัว โครงสร้างและการสั่งการของสมอง

เคยมีผลการศึกษา “โรคอ้วน” ในกลุ่มผู้ใหญ่ ชี้มีความเกี่ยวข้องก่อให้เกิดภาวะการอักเสบอ่อนๆของเซลล์ทั่วทั้งร่างกาย ซึ่งจะทำให้หลอดเลือดเกิดความเสียหาย เพิ่มความเสี่ยงเป็นโรคหัวใจและมีสุขภาพจิตที่ถดถอย ในบางการศึกษานักวิจัยเชื่อว่าการอักเสบส่งผลให้ สมองของผู้ใหญ่ที่มีโรคอ้วนมีมวลความหนาแน่นที่น้อยลง

ทางด้าน Natasha Schvey นักวิจัยโรคอ้วน จากมหาวิทยาลัย Uniformed Services University คณะวิทยาศาสตร์สุขภาพ ชี้ว่าพฤติกรรมการบริโภคและโรคอ้วนเป็นผลมาจากหลายปัจจัย เช่นระบบเผาผลาญและจิตวิทยาในหลายๆ ด้าน เธอกล่าวว่า “จากหลายๆ งานวิจัยเรื่องโรคอ้วน เราอาจบอกได้ว่ามันไม่ใช่แค่การควบคุมตัวเองของแต่ละบุคคล บ้างอาจจะบอกว่าเป็นเรื่องความพยายามและความตั้งใจ แต่มันก็เป็นแค่ส่วนเล็กๆ ของภาพรวมทั้งหมด”

Schvey ยังบอกอีกว่า “ยังมีสิ่งที่กำหนดน้ำหนักของคนเรา และส่วนสำคัญคือเรื่องของพันธุกรรม แต่ก็ไม่ได้หมายความว่าจะต้องเป็นเช่นนี้ตลอดไป”

ที่มา https://www.voathai.com/a/obesity-brain-ks/5207274.html","https://www.stkc.go.th/sites/default/files/stiarticle_images/1576637277.jpg"
"2211","จีนใช้ระบบ 'จดจำใบหน้า' ในการลงทะเบียนโทรศัพท์มือถือ","Tue, 2019-12-17 09:51","http://www.stkc.go.th/node/2211","วิศวกรรมศาสตร์และเทคโนโลยี","","จีนออกกฏใหม่ให้ผู้ใช้โทรศัพท์มือถือถ่ายรูปใบหน้าของตัวเองในการลงทะเบียนเพื่อเปิดบริการใหม่

การใช้ระบบจดจำใบหน้านี้มีผลบังคับใช้เมื่อต้นเดือนธันวาคมที่ผ่านมา รัฐบาลจีนกล่าวว่ากฎใหม่ดังกล่าวได้รับการออกแบบมาเพื่อใช้ในการยืนยันอัตลักษณ์ของบุคคลเพื่อช่วยป้องกันการทุจริตต่างๆ

กระทรวงอุตสาหกรรมและเทคโนโลยีสารสนเทศของจีนยังไม่ได้ระบุว่าบริษัทใดบ้างที่จะเป็นผู้ดำเนินการระบบจดจำใบหน้าให้แก่บรรดาบริษัทโทรคมนาคม

ทั้งนี้ผู้ที่ต้องการเปิดบริการโทรศัพท์มือถือใหม่ทุกคนจะต้องถูกถ่ายรูปเก็บไว้ แต่ก็ยังไม่เป็นที่แน่ชัดว่ากฎหมายใหม่นี้จะส่งผลกระทบต่อผู้ใช้บริการโทรศัพท์มือถือที่มีอยู่แต่เดิมแล้วอย่างไรบ้าง

การใช้ระบบจดจำใบหน้าในการเปิดบริการโทรศัพท์มือถือใหม่นี้ยังเป็นอีกตัวอย่างหนึ่งของการใช้เทคโนโลยีนี้ในจีน ซึ่งมีการใช้กันอย่างแพร่หลายไม่ว่าจะเป็นตามร้านค้า ในระบบรถไฟใต้ดิน และสนามบิน เป็นต้น

นอกจากนี้ อาลีบาบา บริษัทค้าปลีกของจีนเปิดทางเลือกให้ลูกค้าของตนสามารถชำระค่าสินค้าโดยใช้การสแกนใบหน้าได้ และแขกของโรงแรมยังสามารถใช้ระบบจดจำใบหน้าในการเช็คอินได้อีกด้วย

หลายเมืองของจีนได้ประกาศว่าจะใช้เทคโนโลยีจดจำใบหน้าในระบบรถไฟใต้ดิน หนังสือพิมพ์ China Daily ของรัฐบาลจีนรายงานว่า ระบบดังกล่าวจะถูกใช้เพื่อการ “จำแนกผู้โดยสาร” และใช้ในการกำหนดมาตรการตรวจสอบความปลอดภัยที่แตกต่างกัน

เมื่อเดือนกรกฎาคม สำนักข่าวซินหว่ามีรายงานว่าเจ้าหน้าที่ของรัฐกำลังวางแผนหรือได้สร้างระบบจดจำใบหน้าที่ทางเข้าของชุมชนสาธารณะทั้งหมด 59 แห่ง

สำนักข่าวรอยเตอร์รายงานเมื่อปีที่แล้วเกี่ยวกับการใช้เทคโนโลยีการจดจำใบหน้าอย่างกว้างขวางในพื้นที่ซินเจียงตะวันตก ซึ่งผู้เชี่ยวชาญเผยว่า ชนกลุ่มน้อยชาวมุสลิมกว่า 1 ล้านคนถูกควบคุมตัวไว้ได้ในค่ายทั่วซินเจียง จากการใช้เทคโนโลยีนี้

อย่างไรก็ดี จีนได้อธิบายถึงศูนย์กักกันเหล่านี้ว่าเป็น “ค่ายการศึกษา” ซึ่งมีวัตุประสงค์ในการป้องกันผู้คนจากกลุ่มหัวรุนแรงชาวอิสลามและลัทธิแบ่งแยกดินแดน แต่กลุ่มสิทธิมนุษยชนต่าง ๆ สหรัฐอเมริกา และประเทศอื่น ๆ ได้ประณามค่ายดังกล่าวว่าเป็นรูปแบบหนึ่งของการกักขังโดยพลการ

นอกจากนี้ยังมีรายงานว่าหน่วยงานตำรวจจีนบางหน่วยงานใช้แว่นตาแบบพิเศษที่ใช้เทคโนโลยีจดจำใบหน้าอีกด้วย

จีนได้ประกาศแผนการที่จะขยายการใช้ระบบจดจำใบหน้าในการลงทะเบียนนักเรียนสำหรับการสอบเข้ามหาวิทยาลัยแห่งชาติ

อย่างไรก็ตาม มีการเรียกร้องให้รัฐบาลจีนพิจารณากฎข้อบังคับเพิ่มเติมสำหรับการใช้เทคโนโลยีชนิดนี้

หนังสือพิมพ์ People Daily ของพรรคคอมมิวนิสต์ เรียกร้องให้รัฐบาลจีนตรวจสอบหลังจากมีผู้สื่อข่าวคนหนึ่งรายงานว่าเขาได้พบว่ามีการซื้อขายข้อมูลใบหน้าทางอินเทอร์เน็ต ซึ่งรายงานระบุว่า ใบหน้าของคน 5,000 คนมีราคาประมาณ 1.42 ดอลลาร์

ที่มา https://www.voathai.com/a/china-face-recognition/5199227.html","https://www.stkc.go.th/sites/default/files/stiarticle_images/1576551093.jpg"
"2209","ชาวอเมริกันเจอ “หุ่นยนต์” แย่งงานเพิ่มขึ้นกว่าเท่าตัวในช่วง 10 ปี","Mon, 2019-12-16 09:38","http://www.stkc.go.th/node/2209","วิศวกรรมศาสตร์และเทคโนโลยี","","หุ่นยนต์และจักรกลเข้ามามีบทบาทในตลาดแรงงานอเมริกันเพิ่มมากขึ้นกว่าเท่าตัว ในช่วงปี ค.ศ. 2009-2017 โดยภาคการผลิตอเมริกันได้รับผลกระทบหนักช่วงทศวรรษที่ผ่านมา

วิลเลียม รอดเจอร์ส นักเศรษฐศาสตร์และอาจารย์จากศูนย์พัฒนาแรงงานจาก Rutgers University และผู้จัดทำรายงานด้านหุ่นยนต์ที่มีผลต่อการจ้างงานและค่าจ้างในอเมริกา ระบุว่า เศรษฐกิจในยุคนี้พึ่งพาเทคโนโลยีและหุ่นยนต์มากขึ้น เพื่อแทนที่กำลังแรงงานที่เป็นมนุษย์

อย่างไรก็ตาม การเข้าสู่ยุค Robotization ที่หุ่นยนต์มีบทบาทในตลาดแรงงานมากขึ้น ยังไม่ได้ส่งผลกระทบต่อตลาดแรงงานอเมริกาทั้งหมด

ในรายงานพบว่า รัฐในตอนกลางด้านเหนือของประเทศ หรือ มิดเวสต์ อาทิ มิชิแกน โอไฮโอ อินเดียนา อิลลินอยส์ และวิสคอนซิน ที่มีอัตราการใช้หุ่นยนต์อย่างเข้มข้น ซึ่งส่วนใหญ่ใช้ในภาคการผลิต อย่างโรงงานประกอบชิ้นส่วนและโรงงานบรรจุภัณฑ์

ขณะที่กลุ่มแรงงานที่ได้รับผลกระทบมากสุด คือ คนอายุน้อย ระดับการศึกษาต่ำ นอกจากนี้ยังพบว่า ชายผิวสีและผู้หญิงจะถูกหุ่นยนต์แย่งงานมากที่สุด แต่คนกลุ่มดังกล่าวจะเลือกหางานในภาคส่วนอื่นๆที่ได้รับค่าจ้างน้อยกว่าแทน อย่างภาคบริการ

นายรอดเจอร์ส แนะว่า ทางที่จะช่วยให้มนุษย์ไม่ถูกหุ่นยนต์แย่งงานได้ คือ การพัฒนาการศึกษาและฝึกอบรมแรงงานที่จะได้รับผลกระทบให้สามารถปรับเปลี่ยนเส้นทางอาชีพที่สร้างรายได้มากขึ้นให้พวกเขา และตอนนี้ที่เศรษฐกิจอเมริกันกำลังเฟื่องฟู ถือเป็นจังหวะที่ดีที่สุดในการลงทุนพัฒนาแรงงานมนุษย์ เพื่อสร้างเกราะป้องกันจากการคืบคลานเข้ามาของยุค Robotization

ที่มา https://www.voathai.com/a/us-job-robot-replacement-12122019/5204373.html","https://www.stkc.go.th/sites/default/files/stiarticle_images/1576463885.jpg"
"2196","ฉลากเตือนการใช้พลังงานอาจช่วยลดการบริโภคได้เฉลี่ย 200 แคลอรี่ต่อวัน","Fri, 2019-12-13 09:43","http://www.stkc.go.th/node/2196","วิทยาศาสตร์การแพทย์","","โดยปกติแล้วผู้ชายต้องการค่าพลังงานประมาณ 2,500 กิโลแคลอรีต่อวัน และราว 2,000 กิโลแคลอรีต่อวันสำหรับผู้หญิง สำหรับการทำงานต่าง ๆ ของร่างกาย ตั้งแต่การหายใจไปจนถึงการเคลื่อนไหว

เนื่องจากอาหารทุกอย่างที่เราทานมีต้นทุนด้านพลังงานแตกต่างกัน ดังนั้นข้อเท็จจริงก็คือ เมื่อเราทานมากเกินไปและใช้น้อยกว่าที่ทาน ค่าพลังงานส่วนเกินนี้จะเหลือสะสมทีละเล็กทีละน้อยทำให้เกิดปัญหาน้ำหนักตัวเกินและความอ้วนขึ้นได้

แต่นักวิจัยที่มหาวิทยาลัย Loughborough ของอังกฤษ ผู้ศึกษารายงาน 14 ชิ้น ได้เสนอว่าถ้ามีการติดป้ายฉลากกำกับอาหารแต่ละประเภทโดยไม่ได้บอกเฉพาะค่าแคลอรี่เท่านั้น แต่ระบุด้วยว่าอาหารซึ่งมีค่าแคลอรีจำนวนนี้จะต้องใช้เวลากี่นาทีกับกิจกรรมอะไรบ้าง เช่น การเดินหรือการวิ่งเพื่อกำจัดให้หมดสิ้น เรื่องนี้จะช่วยสร้างความเข้าใจและความตื่นตัวสำหรับผู้บริโภคได้มาก

นักวิจัยยกตัวอย่าง เครื่องดื่มประเภทซอฟท์ดริงค์ผสมน้ำตาลหนึ่งกระป๋องที่มีค่าแคลอรี่ 138 หน่วย ต้องใช้เวลาวิ่ง 13 นาทีหรือเดิน 26 นาทีในการกำจัด

ขนมขบเคี้ยวหนึ่งถุงที่มีค่าแคลอรี่ 171 หน่วยต้องใช้เวลาวิ่ง 16 นาทีหรือเดิน 31 นาที

ซีเรียลหนึ่งถ้วยที่ทานตอนเช้ามีแคลอรี่ 172 หน่วยและต้องวิ่ง 16 นาทีหรือเดิน 31 นาทีจึงจะใช้หมด

ช็อกโกแลตแผ่นซึ่งประกอบด้วยค่าพลังงาน 229 แคลอรี่ ผู้ทานต้องวิ่งถึง 22 นาทีหรือเดิน 42 นาทีเพื่อกำจัด

มัฟฟินบลูเบอรี่หนึ่งชิ้นที่มี 265 แคลอรี่ การจะใช้ค่าพลังงานนี้ให้เหลือศูนย์ต้องอาศัยการวิ่ง 25 นาทีหรือเดิน 48 นาที

ส่วนแซนด์วิชไก่ที่ใส่เบคอนซึ่งมีแคลอรี่สูงถึง 445 หน่วยนั้น ผู้ทานต้องวิ่งถึง 42 นาทีหรือเดินนานถึง 1 ชั่วโมง 22 นาทีเพื่อกำจัดให้หมดไป

นักวิจัยเชื่อว่า การปิดป้ายฉลากแบบนี้เพื่อให้ผู้บริโภคทราบและเข้าใจว่าเมื่อกินเข้าไปแล้วจะต้องใช้พลังงานออกไปอย่างไร และนานเท่าใด เพื่อไม่ให้เหลือสะสมในร่างกาย จะช่วยลดการบริโภคเกินความจำเป็นได้เฉลี่ยถึง 200 แคลอรี่ต่อคนต่อวัน

cr. https://www.voathai.com/a/food-exercise-labelling-ct/5202870.html","https://www.stkc.go.th/sites/default/files/stiarticle_images/1576205031.jpg"
"2193","งานวิจัยชี้การรักษาสุขภาพ 'ปาก' มีผลดีต่อสุขภาพ 'ใจ'","Thu, 2019-12-12 11:22","http://www.stkc.go.th/node/2193","วิทยาศาสตร์การแพทย์","","เรื่องสุขภาพของช่องปากที่มีผลต่อสุขภาพของส่วนอื่นของร่างกายอาจจะเป็นสิ่งที่เราเคยได้ยินได้ฟังกันมาบ้างแล้ว

แต่ผลการศึกษาซึ่งเผยแพร่ทางวารสารวิชาการเกี่ยวกับโรคหัวใจของยุโรปชื่อ Journal of Preventive Cardiology เมื่อต้นเดือนธันวาคม จากการตรวจสอบข้อมูลสุขภาพของชาวเกาหลีกว่า 161,000 คน อาจจะช่วยย้ำความสนใจเรื่องนี้ได้

การศึกษาที่ว่านี้ติดตามข้อมูลด้านสุขภาพของชาวเกาหลีใต้อายุระหว่าง 40 – 79 ปีเป็นเวลา 10 ปีครึ่ง โดยเป็นการรวบรวมข้อมูลในทุกด้าน ตั้งแต่รูปแบบการใช้ชีวิต ปัญหาความเจ็บป่วย รวมทั้งสุขภาพของช่องปากด้วย

ผลการศึกษาสรุปว่า ผู้ที่ดูแลสุขภาพของช่องปากเป็นอย่างดี เช่น แปรงฟันวันละหลาย ๆ ครั้งจะลดโอกาสความเสี่ยงของโรคหัวใจล้มเหลวและอาการหัวใจเต้นผิดจังหวะ หรือ atrial fibrillation ลงได้

โดยนักวิจัยพบว่าผู้ที่แปรงฟันอย่างน้อยวันละสามครั้งจะมีความเสี่ยงเรื่องหัวใจเต้นผิดจังหวะน้อยลง 10% และลดความเสี่ยงของหัวใจล้มเหลวลงได้ 12%

ผลการศึกษาก่อนหน้านี้เคยพบว่า การละเลยไม่ดูแลสุขภาพช่องปากนั้นเพิ่มจำนวนเชื้อแบคทีเรียในกระแสเลือดซึ่งทำให้เกิดภาวะอักเสบในร่างกายหรือ inflammation รวมทั้งเพิ่มความเสี่ยงของอาการหัวใจเต้นผิดจังหวะและหัวใจล้มเหลวด้วย

การศึกษาของสมาคมโรคหัวใจอเมริกันเมื่อปีที่แล้วให้ข้อมูลว่า เราควรแปรงฟันสองครั้งต่อวันเป็นอย่างน้อย โดยใช้เวลาครั้งละ 2 นาทีเพื่อลดความเสี่ยงเกี่ยวกับหัวใจดังกล่าว และนอกจากการแปรงฟันแล้วการดูแลรักษาสุขภาพเหงือกก็สำคัญเช่นกัน เพราะหากฟันดีแต่เหงือกอักเสบ โอกาสที่จะเกิดภาวะอักเสบในร่างกายรวมทั้งโรคหัวใจก็ยังมีอยู่ โดยการดูแลสุขภาพเหงือกนั้นจะต้องใช้ไหมขัดฟันอย่างน้อยวันละครั้ง

อย่างไรก็ตาม แม้ผลการศึกษาครั้งนี้จะให้ภาพเกี่ยวกับสุขภาพของช่องปากและสุขภาพของหัวใจ แต่นักวิจัยบางคนก็เตือนว่าข้อมูลดังกล่าวมาจากคนในประเทศเดียวและเป็นข้อมูลในเชิงสังเกต ซึ่งยังไม่สามารถพิสูจน์ถึงสาเหตุและผลได้

แต่ถึงแม้รายงานการศึกษาชิ้นนี้จะยังไม่สามารถอธิบายความเป็นเหตุและผลเรื่องสุขภาพของปากกับสุขภาพหัวใจ เพราะเพียงแสดงถึงความเกี่ยวโยง แต่อย่างน้อยข้อมูลดังกล่าวก็อาจจะช่วยเตือนใจว่าผู้ที่อยากมีสุขภาพหัวใจที่แข็งแรงควรต้องเริ่มจากการรักษาความสะอาดของเหงือกและฟัน

ที่มา https://www.voathai.com/a/brush-teeth-healthy-heart-ct/5201319.html","https://www.stkc.go.th/sites/default/files/stiarticle_images/1576124531.jpg"
"2190","รถยนต์ 'อ่านความรู้สึก' เทคโนโลยีเพื่อคุณภาพชีวิตที่ดี?","Wed, 2019-12-11 10:23","http://www.stkc.go.th/node/2190","วิศวกรรมศาสตร์และเทคโนโลยี","","ปัจจุบัน รถยนต์แบบควบคุมตัวเองอัตโนมัติอาจจะเอาท์ไปแล้ว เมื่อคณะนักวิจัยที่มหาวิทยาลัย Texas A&M กำลังพัฒนารถยนต์แห่งอนาคตที่สามารถอ่านความรู้สึกของผู้ขับขี่ได้

ที่ห้องทดลองด้านเทคโนโลยีของมหาวิทยาลัย Texas A&M นักวิจัยกำลังพยายามจำแนกอารมณ์ความรู้สึกของมนุษย์ออกเป็นหลายแบบ โดยวัดจากลักษณะคลื่นสมองที่เปลี่ยนแปลงไปตามอารมณ์ต่าง ๆ แล้วนำไปเชื่อมโยงกับระบบเทคโนโลยีควบคุมรถยนต์ โดยหวังว่าสักวันจะทำให้รถยนต์รุ่นใหม่สามารถอ่านหรือตอบสนองต่ออารมณ์ความรู้สึกของผู้ขับขี่หรือผู้โดยสารในขณะนั้นได้

คุณเจมส์ ฮับบาร์ด จูเนียร์ ศาสตราจารย์ประจำภาควิชาวิศวกรรมศาสตร์ มหาวิทยาลัย Texas A&M กล่าวว่า รถยนต์แห่งอนาคตจะสามารถอ่านคลื่นแม่เหล็กไฟฟ้าที่สมองส่งออกมา ซึ่งสอดคล้องกับความรู้สึกต่าง ๆ แล้วเแปลงเป็นการตอบสนองในระบบเทคโนโลยีรถยนต์ เช่น เปิดเพลงที่สอดคล้องกับอารมณ์ในขณะนั้น

นักวิจัยใช้เทคโนโลยีที่มีอยู่ในปัจจุบันเพื่อกระตุ้นและวัดคลื่นแม่เหล็กไฟฟ้าในสมอง เช่น การมองเห็นภาพตรงหน้าต่าง ๆ แตกต่างกัน หรือการวัดคลื่นสมองขณะกำลังกรอกตาไปมา เป็นต้น

นักวิจัยเชื่อว่าการทำให้รถยนต์สามารถรับรู้อารมณ์ความรู้สึกของผู้ขับขี่ได้จะช่วยให้เกิดประโยชน์มากมาย เช่น การตรวจจับว่าผู้ขับขี่กำลังง่วงซึมอยู่หรือไม่ หรือมีความเครียดจากสภาพการจราจรตรงหน้ามากแค่ไหน

ศาสตราจารย์ เจมส์ ฮับบาร์ด จูเนียร์ กล่าวว่า เมื่อรถยนต์ตรวจจับว่าคุณกำลังเครียดหรือหัวร้อน ก็อาจเล่นเพลงที่ช่วยให้รู้สึกดีขึ้นได้ทันที

อย่างไรก็ตาม ยังคงมีความกังวลถึงการลอบแฮคข้อมูล โดยเฉพาะการที่ผู้แฮคสามารถเข้าถึงข้อมูลด้านอารมณ์ของจ้าของรถยนต์นั้น ก็อาจเป็นอันตรายได้เช่นกัน

แต่อาจารย์เจมส์ ฮับบาร์ด บอกว่า เทคโนโลยีและเครื่องมือทุกอย่างล้วนเป็นดาบสองคม ขึ้นอยู่กับผู้ใช้เทคโนโลยีนั้น

นักวิจัยผู้นี้ยกตัวอย่างไขควง ซึ่งเป็นเครื่องมือที่มีประโยชน์มากมาย แต่ก็อาจถูกนำไปใช้เป็นอาวุธได้เช่นกัน ซึ่งเรื่องนี้จะไม่เป็นอุปสรรคที่ทำให้นักวิทยาศาสตร์ยุติการคิดค้นพัฒนาเทคโนโลยีต่าง ๆ อย่างแน่นอน

สำหรับเทคโนโลยีอ่านความรู้สึกนี้ แม้อีกนานหลายปีกว่าที่จะสามารถนำออกมาใช้ได้จริง แต่นักวิจัยก็เชื่อว่าในที่สุดแล้วเทคโนโลยีนี้จะสามารถเพิ่มความปลอดภัยบนท้องถนน และช่วยให้ผู้ขับขี่อารมณ์ดีผ่อนคลายขึ้นได้บ้างไม่มากก็น้อย

ที่มา https://www.voathai.com/a/emotion-sensing-car/5191576.html","https://www.stkc.go.th/sites/default/files/stiarticle_images/1576034614.jpg"
"2188","ระบบพยากรณ์อากาศ 'แม่นยำสูง' กำลังขยายไปทั่วโลก","Wed, 2019-12-04 10:55","http://www.stkc.go.th/node/2188","วิศวกรรมศาสตร์และเทคโนโลยี","","
เคยไหมที่พยากรณ์อากาศบอกพรุ่งนี้จะหนาว ปรากฏเอาเข้าจริงร้อนมาก? หรือบอกจะแดดจ้า เรากลับเจอพายุฝน? นี่นับเป็นเรื่องเล็กน้อย แต่สำหรับหลาย ๆ ธุรกิจ หลาย ๆ อุตสาหกรรม ข้อมูลสภาพอากาศที่แม่นยำมีความจำเป็นอย่างมาก

แต่อีกไม่นานระบบการพยากรณ์อากาศแบบที่เรียกว่า high-resolution กำลังจะครอบคลุมทั่วโลก

บริษัทไอทียักษ์ใหญ่อย่าง IBM กำลังจะทำให้การพยากรณ์อากาศที่มีความแม่นยำสูงเข้าถึงผู้คนได้มากขึ้น ให้สอดคล้องกับสภาวะอากาศทั่วโลกที่มีความแปรปรวน จากเดิมที่การวิเคราะห์สภาพอากาศแบบความละเอียดสูงนี้ใช้ในประเทศพัฒนาแล้วเท่านั้น เช่น ประเทศสหรัฐฯ ประเทศญี่ปุ่น และประเทศในยุโรป เป็นต้น

เชื่อว่าระบบนี้จะช่วยให้ผู้คนรับมือกับสภาพอากาศฉุกเฉิน อย่างเช่น พายุที่มีความรุนแรง ได้ดียิ่งขึ้น นักบินจะสามารถเลือกเส้นทางบินได้เหมาะสม เกษตรกรจะวางแผนการเพาะปลูกและเก็บเกี่ยวได้ถูกต้อง รวมถึงช่วยให้ผู้คนที่สัญจรไปมาในแต่ละวันดูแลตัวเองได้ดีขึ้น

ระบบพยากรณ์อากาศทั่วไปจะมีความละเอียดที่ 10-15 ตารางกิโลเมตร และจะปรับข้อมูลให้ทันสถานการณ์ทุก ๆ 6-12 ชั่วโมง แต่ระบบ Global High-Resolution Atmospheric Forecasting System หรือที่เรียกสั้นๆ ว่า GRAF จากบริษัท IBM จะใช้ความละเอียดที่ 3 ตารางกิโลเมตรและปรับข้อมูลทุก ๆ 1 ชั่วโมง โดยระบบ GRAF จะทำงานด้วย Supercomputer ที่มีสมรรถนะสูง

เควิน เพตตี้ ผู้อำนวยการด้านวิทยาศาสตร์และพยากรณ์อากาศของบริษัท The Weather Company ที่มีบริษัท IBM เป็นเจ้าของระบุว่า ระบบนี้จะให้รายละเอียดของสภาพอากาศแบบที่เราไม่เคยได้เห็นในพื้นที่ต่าง ๆ อย่างเช่น ในเอเชียตะวันออกเฉียงใต้ แอฟริกา และอเมริกาใต้

เพตตี้บอกว่า “ระบบจะให้รายละเอียดที่ตรงกับเป้าหมายมากขึ้น ทำให้ผู้ใช้งานสามารถเตรียมตัวรับมือกับสภาพอากาศที่จะเกิดขึ้น”

เขายังบอกกับวีโอเอเพิ่มเติมว่า “เรามาถึงจุดที่คอมพิวเตอร์มีศักยภาพมากพอที่จะประมวลผลระดับรายละเอียดสูง ทำให้เราสามารถขยายพื้นที่ไปทั่วโลก และให้ข้อมูลนี้กับคนที่จำเป็นเพื่อนำไปใช้งาน”

ทางด้าน เฟรด คาร์ ศาสตราจารย์เกียรติคุณด้านอุตุนิยมวิทยาจาก มหาวิทยาลัย University of Oklahoma ได้อธิบายว่า ระบบการพยากรณ์อากาศแบบความละเอียดสูงหรือ high-resolution นี้มีใช้ในประเทศสหรัฐฯ เป็นระบบที่ใช้เวลาการประมวลผลจากคอมพิวเตอร์เป็นจำนวนมาก และการขยายระบบนี้ไปใช้งานทั่วโลก ถือว่าเป็นความสำเร็จครั้งสำคัญ

ศาสตราจารย์คาร์ยังพูดถึงจุดสำคัญของระบบว่า ความแม่นยำของการพยากรณ์นั้นสัมพันธ์กับการเก็บข้อมูล โดยเขาบอกว่า ในสหรัฐฯ การเก็บข้อมูลสภาพอากาศจากเรดาห์ จากสายการบิน และจากภาคพื้น สามารถทำได้ไม่ยาก แต่ตัวเขาเองไม่ทราบว่าทางบริษัท IBM ใช้วิธีในการเก็บข้อมูลอย่างไรในพื้นที่กว่า 98% ของโลก โดยเฉพาะในพื้นที่ที่ยังไม่เคยใช้ระบบนี้มาก่อน เขาเชื่อว่าในเบื้องต้นข้อมูลอาจจะขาดความแม่นยำ เพราะการเก็บข้อมูลที่ไม่สมบูรณ์

ในอนาคตบริษัท IBM วางแผนพัฒนาความแม่นยำ โดยจะเก็บข้อมูลจาก “เซนเซอร์วัดความดันบรรยากาศ” ที่ติดตั้งในสมาร์ทโฟนทั่วไป และจะให้ผู้ใช้งานสามารถเลือกว่าจะป้อนข้อมูลนี้ให้ระบบหรือไม่

แม้ปัจจุบันบริษัทระบุว่ายังไม่ได้ใช้ข้อมูลประเภทนี้ แต่ก็สร้างความกังวลในประเด็นสิทธิความเป็นส่วนตัว

อย่างล่าสุด หน่วยงานจากมหานครลอสแอนเจลิสได้ฟ้องบริษัท IBM จากการกรณีใช้ข้อมูลระบุพื้นที่ของผู้ใช้งาน แอพลิเคชั่น “Weather Channel” อย่างไม่เหมาะสม

ที่มา  https://www.voathai.com/a/weather-forecast-ks/5190512.html","https://www.stkc.go.th/sites/default/files/stiarticle_images/1575431742.jpg"
"2185","อียูเริ่มตรวจสอบวิธีเก็บข้อมูลผู้ใช้ของ 'กูเกิล' เข้าข่ายผิดกฎหมายหรือไม่?","Tue, 2019-12-03 10:13","http://www.stkc.go.th/node/2185","วิศวกรรมศาสตร์และเทคโนโลยี","","สำนักข่าวรอยเตอร์รายงานว่า คณะกรรมการต่อต้านการผูกขาดของสหภาพยุโรปกำลังตรวจสอบวิธีจัดเก็บข้อมูลของบริษัทเทคโนโลยีกูเกิล ว่าขัดกับกฎหมายของอียูหรือไม่

โดยการตรวจสอบดังกล่าวจะมุ่งไปในประเด็นที่ว่า กูเกิลจัดเก็บข้อมูลอย่างไรและทำไมจึงต้องเก็บข้อมูลเหล่านั้นไว้

ผู้ตรวจสอบของอียูกล่าวกับรอยเตอร์ว่า ในเบื้องต้นได้มีการส่งแบบสอบถามไปยังกูเกิลแล้ว ซึ่งเป็นส่วนหนึ่งของกระบวนการสอบสวนเกี่ยวกับข้อมูลการค้นหาต่าง ๆ ที่กูเกิลจัดเก็บไว้ รวมถึงการโฆษณาออนไลน์ การเจาะกลุ่มเป้าหมาย การท่องเว็บไซต์ และพฤติกรรมอื่น ๆ ของผู้ใช้กูเกิล

ในช่วงสองปีที่ผ่านมา คณะกรรมการสนับสนุนการแข่งขันอย่างเท่าเทียมในสหภาพยุโรป ได้สั่งปรับเงินกูเกิลไปแล้วกว่า 8,000 ล้านยูโร และขอให้กูเกิลปรับเปลี่ยนวิธีการทำธุรกิจ

ด้านกูเกิลยืนยันว่า ข้อมูลผู้ใช้ที่ถูกเก็บไว้นั้นจะถูกนำไปวิเคราะห์เพื่อให้สามารถตอบสนองต่อผู้ใช้ได้ดีกว่าเดิม และผู้ใช้สามารถจัดการถ่ายโอน หรือลบข้อมูลของตัวเองได้ตลอดเวลา

ที่มา https://www.voathai.com/a/eu-google-antitrust/5190019.html","https://www.stkc.go.th/sites/default/files/stiarticle_images/1575342803.jpg"
"2178","ฟอร์ดเปิดตัว 'มัสแตง แมค-อี' เอสยูวีไฟฟ้ารุ่นแรก","Mon, 2019-12-02 13:30","http://www.stkc.go.th/node/2178","วิศวกรรมศาสตร์และเทคโนโลยี","","บริษัทรถยนต์ฟอร์ด (Ford) เปิดตัวรถไฟฟ้าเอนกประสงค์ หรือ SUV คันแรกของบริษัท โดยใช้ชื่อว่า Mustang Mach-E ซึ่งถือเป็นการพลิกโฉมหน้าอุตสาหกรรมรถยนต์ในสหรัฐฯ

Ford ระบุว่า Mustang Mach-E สามารถวิ่งได้ระยะทาง 370 - 480 กม. จากการเติมไฟหนึ่งครั้ง


ผู้เชี่ยวชาญเชื่อว่ารถยนต์ไฟฟ้ารุ่นนี้จะเป็นตัวเร่งให้บริษัทรถยนต์รายใหญ่อื่น ๆ เร่งผลิตรถไฟฟ้ารุ่นใหม่ออกมามากขึ้น โดยเฉพาะรถเอสยูวีและรถกระบะ

ปัจจุบัน มีรถไฟฟ้าขายในตลาดอเมริกา 18 รุ่น และคาดว่าจะเพิ่มเป็น 80 รุ่น ภายใน 3 ปีข้างหน้า

อย่างไรก็ตาม ส่วนแบ่งตลาดของรถยนต์ไฟฟ้าในสหรัฐฯ ยังคงน้อยอยู่เมื่อเทียบกับรถยนต์แบบใช้เชื้อเพลิงน้ำมัน คือราว 1.2% ของยอดขายรถยนต์ทั้งหมด แต่บริษัทวิจัย LMC Automotive คาดว่าจะเพิ่มขึ้นเป็น 7% ภายในปี 2030

ที่มา https://www.voathai.com/a/new-ford-mustang-electric-vehicles/5172868.html","https://www.stkc.go.th/sites/default/files/stiarticle_images/1575268253.jpg"
"2176","สารเคมีชนิดใหม่สามารถป้องกันการเริ่มต้นและแพร่กระจายของไฟป่า","Fri, 2019-11-29 14:51","http://www.stkc.go.th/node/2176","วิศวกรรมศาสตร์และเทคโนโลยี","","นักวิจัยได้พัฒนาสารเคมีที่เป็นมิตรต่อสิ่งแวดล้อมในระยะยาวที่จะสามารถช่วยป้องกันการแพร่กระจายของไฟป่าได้

ของเหลวชนิดใหม่ที่ว่านี้เป็นผลงานของนักวิทยาศาสตร์และคณะวิศวกรที่มหาวิทยาลัยสแตนฟอร์ดในแคลิฟอร์เนีย รายงานเรื่องนี้ได้รับการตีพิมพ์อยู่ในรายงานการประชุมของ National Academy of Sciences

คณะนักวิทยาศาสตร์ที่มหาวิทยาลัยสแตนฟอร์ด กล่าวว่าสารเคมีชนิดนี้อาจกลายเป็นอาวุธที่มีค่าแก่นักผจญเพลิงในการต่อสู้กับไฟป่า

ทุก ๆ ปี ไฟป่าเผาทำลายเนื้อที่ประมาณ 40,000 ตารางกิโลเมตรทั่วสหรัฐฯ โดยในปีพ.ศ. 2561 รัฐบาลใช้งบประมาณกว่า 3 พันล้านดอลล่าร์ในความพยายามเรื่องการดับเพลิง ซึ่งทำให้ทรัพย์สินเสียหายหลายพันล้านดอลลาร์

ไฟป่าเป็นปัญหาที่ร้ายแรงมากทางฝั่งตะวันตกของรัฐแคลิฟอร์เนีย ปีที่แล้ว ""Camp Fire"" ที่เกิดขึ้นทางเหนือของแคลิฟอร์เนียกลายเป็นไฟป่าที่อันตรายที่สุดในสหรัฐฯ ในรอบศตวรรษ เจ้าหน้าที่ของรัฐกล่าวโทษไฟป่าดังกล่าวว่าทำให้มีผู้เสียชีวิตถึง 86 ราย และยังทำลายอาคารต่าง ๆ กว่า 18,000 แห่ง ซึ่งส่วนใหญ่เป็นบ้านเรือนของผู้คน

รายงานฉบับใหม่ระบุว่าไฟป่าส่วนใหญ่เป็นผลมาจากกิจกรรมต่าง ๆ ของมนุษย์ โดยมักจะเริ่มมาจากตามริมถนน ในบริเวณที่ตั้งแคมป์ และบริเวณรอบ ๆ อุปกรณ์ส่งกระแสไฟฟ้า นักวิจัยพยายามค้นหาสารที่สามารถนำไปใช้กับบริเวณดังกล่าวเพื่อระงับไม่ให้เกิดเพลิงไหม้

โดยปกติแล้ว นักผจญเพลิงมักใช้สารเคมีหน่วงการติดไฟเพื่อใช้ในการดับไฟ สารหน่วงไฟนี้เป็นวัสดุที่สามารถยับยั้งหรือชะลอการแพร่กระจายของไฟ แต่ปัจจุบันทีมนักดับเพลิงใช้สารนี้ในการดับไฟเท่านั้น เนื่องจากการใช้สารเคมีดังกล่าวไม่ได้ถูกออกแบบมาให้อยู่บนต้นไม้หรือพืชอื่น ๆ ได้เป็นเวลานาน ๆ และสามารถหายไปได้อย่างรวดเร็วเนื่องจากสภาพแวดล้อมและสภาพอากาศ

บางครั้งมีการใช้สารเคมีนี้เพื่อการแก้ปัญหาระยะสั้น เช่น ใช้ในการป้องกันอาคารต่างๆ เพื่อไม่ให้เป็นเส้นทางของไฟที่ลุกลาม แต่ประสิทธิภาพก็จะสูญเสียไปอย่างรวดเร็วด้วย

ของเหลวที่ได้รับการทดสอบโดยคณะนักวิจัยที่มหาวิทยาลัยสแตนฟอร์ดนี้ถูกค้นพบเพื่อใช้ในการยืดอายุของสารหน่วงไฟโดยที่ไม่ทำอันตรายต่อสิ่งแวดล้อม

Eric Appel ศาสตราจารย์ด้านวัสดุศาสตร์และวิศวกรรมศาสตร์ที่มหาวิทยาลัย Stanford ผู้ช่วยเขียนรายงานฉบับนี้ ตั้งข้อสังเกตว่าการใช้สารเคมีดับไฟป่าดังกล่าวช่วยให้นักผจญเพลิงสามารถป้องกันก่อนที่จะเกิดเพลิงไหม้ได้ และว่าการใช้สารเคมีนี้ยังช่วยคุมเพลิงไฟป่าได้มากขึ้น

นักวิจัยทำการทดลองสารเคมีป้องกันไฟป่าร่วมกับสำนักงานป่าไม้และสำนักงานป้องกันอัคคีภัยของแคลิฟอร์เนีย หรือ CalFire ในบริเวณที่มักจะเกิดเพลิงไหม้ และพบว่าสารเคมีดังกล่าวสามารถป้องกันอัคคีภัยได้อย่างสมบูรณ์ แม้ว่าจะมีฝนตกไปถึงครึ่งนิ้วแล้วก็ตาม แต่ภายใต้สถานการณ์เดียวกัน สารหน่วงไฟที่ใช้กันทั่วไปสามารถป้องกันไฟได้เพียงเล็กน้อยหรือไม่สามารถป้องกันไฟได้เลย

Eric Appel กล่าวว่า เขาหวังสารเคมีป้องกันไฟป่าชนิดใหม่นี้ จะช่วยให้สามารถระบุและดูแลพื้นที่ที่มีความเสี่ยงสูงเพื่อปกป้องชีวิตต่างรวมถึงวิถีชีวิตของผู้คนด้วย

ที่มา https://www.voathai.com/a/new-substance-can-prevent-wildfire/5118911.html","https://www.stkc.go.th/sites/default/files/stiarticle_images/1575013915.jpg"
"2173","'ผิวอัจฉริยะ' ช่วยสัมผัสเสมือนจริงผ่านหน้าจอ","Thu, 2019-11-28 10:04","http://www.stkc.go.th/node/2173","วิศวกรรมศาสตร์และเทคโนโลยี","","เทคโนโลยีการสื่อสารสมัยใหม่ในปัจจุบันช่วยให้คนที่อยู่ห่างไกลกันสามารถพูดคุยและเห็นหน้าค่าตากันได้ใกล้ ๆ ผ่านหน้าจอ แต่สิ่งหนึ่งที่เทคโนโลยีเหล่านี้ขาดหายไปคือการสัมผัส ซึ่งเป็นเสมือนสิ่งเชื่อมโยงความผูกพันของมนุษย์เรา

และเพื่อชดเชยหรือแก้ปัญหาในเรื่องนี้ นักวิจัยที่คณะวิศวกรรมชีวภาพ มหาวิทยาลัย Northwestern ในสหรัฐฯ ได้คิดค้นพัฒนา ""ผิวหนังอัจฉริยะ"" ด้วยการเพิ่มความรู้สึกตอบสนองแบบกายสัมผัสเข้าไปในเทคโนโลยีเสมือนจริงที่เชื่อมต่อกับผิวหนังจำลอง

ในรายงานที่ตีพิมพ์ในวารสาร Nature ฉบับวันพุธ นักวิจัยด้านวิศวกรรมนาโน จอห์น โรเจอร์ส และทีมงานที่ Northwestern ได้สร้างผิวหนังจำลองจากวัสดุอ่อนนุ่ม ติดอุปกรณ์ส่งแรงสั่นสะเทือนไว้ด้านใน เชื่อมต่อกับเครือข่ายไร้สายและไม่ต้องใช้แบตเตอรี่

ผิวหนังจำลองแบบใหม่นี้สามารถส่งต่อแรงสั่นสะเทือนเล็ก ๆ เมื่อถูกกระตุ้น ซึ่งคุณโรเจอร์สบอกว่าทำให้เกิดความรู้สึกเหมือนกายสัมผัสอย่างธรรมชาติ คล้ายกับการถูนิ้วเบา ๆ บนผิวหนังจริง

รายงานวิจัยชิ้นนี้บอกว่า ""ผิวหนังอัจฉริยะ"" แบบใหม่ สามารถนำไปใช้ได้ในหลายสาขา ตั้งแต่การสื่อสารผ่านสื่อสังคมออนไลน์ เกมคอมพิวเตอร์ เทคโนโลยี VR ตลอดจนการพัฒนาอวัยวะเทียม และการแพทย์ทางไกล หรือ telemedicine

ลุค ออสบอร์น นักวิจัยด้านการแพทย์แห่งมหาวิทยาลัย Johns Hopkins กล่าวถึงผิวหนังอัจฉริยะนี้ว่า เป็นนวัตกรรมที่น่าตื่นเต้นซึ่งจะช่วยเปลี่ยนโลกการสื่อสารในอนาคต และอาจนำไปผลิตอวัยวะเทียมที่ช่วยเพิ่มความรู้สึกด้านการสัมผัสแก่ผู้สวมใส่ได้ รวมถึง การรับรู้แรงกด ความร้อน ความเย็น และความเจ็บปวดต่าง ๆ

นอกจากนี้ ผิวหนังอัจฉริยะยังอาจนำมาใช้ในการติดต่อธุรกิจ การเล่นคอนเสิร์ต หรือการปราศรัยต่อผู้คนจำนวนมาก ผ่านความรู้สึกที่เหมือนการสัมผัสมือกับผู้ที่อยู่อีกฟากหนึ่งของจอคอมพิวเตอร์ หรือ ""virtual handshake""

แต่ที่พิเศษคือ เทคโนโลยีนี้ทำให้การจับมือหรือสัมผัสกับผู้คนจำนวนมากในคราวเดียวกันนั้นสามารถเกิดขึ้นได้จริงในอนาคต ซึ่งจะเป็นประโยชน์ต่อผู้นำการเมือง ผู้นำทางศาสนา หรือนักร้องดาราที่มีแฟน ๆ ติดตามจำนวนมาก

คุณเจเรมี ไบเลนสัน นักจิตวิทยาซึ่งเป็นหัวหน้าห้องทดลองด้านการติดต่อสื่อสารผ่านโลกเสมือน ที่มหาวิทยาลัย Stanford กล่าวว่า การจับมือนั้นมีพลังอย่างไม่น่าเชื่อ และจากการศึกษาพบว่าผู้ที่ได้สัมผัสมือผ่านเทคโนโลยีเสมือนจริงนั้นสามารถเข้าใจอารมณ์ความรู้สึกหรือสิ่งที่อีกฝ่ายหนึ่งต้องการสื่อสารได้อย่างถูกต้องแม่นยำกว่าที่คิดกันไว้ และใกล้เคียงกับการสัมผัสทางกายจริง ๆ

อย่างไรก็ตาม สิ่งที่นักจิตวิทยาผู้นี้ยังกังวลก็คือ แม้อารมณ์ความรู้สึกที่ส่งผ่านการสัมผัสทางกายจริง ๆ เป็นสิ่งที่โกหกได้ยาก แต่การสร้างสัมผัสเสมือนขึ้นมา ก็หมายความว่าในอนาคตอาจมีการนำเทคโนโลยีนี้ไปใช้สร้าง ""สัมผัสลวง"" เพื่อหาผลประโยชน์ได้เช่นกัน

ถึงกระนั้นสำหรับคนทั่วไป การที่จะได้สัมผัสกับคนที่อยู่ไกลให้เหมือนใกล้กัน ก็ดูจะเป็นอนาคตที่น่าตื่นเต้นและน่าค้นหามากกว่าความน่ากลัว

cr https://www.voathai.com/a/smart-skin/5182204.html","https://www.stkc.go.th/sites/default/files/stiarticle_images/1574910266.png"
"2171","“เฟสบุ๊ก” สั่งลบบัญชีปลอม-โพสต์รุนแรงหลายล้านชิ้น","Wed, 2019-11-27 08:47","http://www.stkc.go.th/node/2171","วิศวกรรมศาสตร์และเทคโนโลยี","","สื่อสังคมออนไลน์ เฟสบุ๊ก สั่งลบบัญชีปลอมราวหลายพันล้านบัญชี รวมทั้งลบเนื้อหารุนแรงบนแพลตฟอร์มนับล้านชิ้นออกไป ตามรายงานการบังคับใช้มาตรการเพื่อดูแลสื่อสังคมออนไลน์เมื่อวันพุธ

เฟสบุ๊ก ระบุว่า ได้ลบบัญชีปลอมราว 5,400 ล้านบัญชี ที่พบว่าเพิ่งสร้างขึ้นมาใหม่ในปีนี้ จากเมื่อปีที่แล้วเฟสบุ๊กสั่งลบบัญชีปลอมราว 1,550 ล้านบัญชีในเฟสบุ๊ก และปีนี้เป็นปีแรกที่เฟสบุ๊กเข้าไปจัดการบัญชีปลอมในอินสตาแกรมด้วย

นอกจากนี้ เฟสบุ๊กยังได้ลบโพสต์ที่มีเนื้อหาเข้าข่ายโฆษณาชวนเชื่อขององค์กรก่อการร้ายได้มากถึง 98% ตลอดช่วง 2 ไตรมาสที่ผ่านมา และยังสั่งลบโพสต์ 11.6 ล้านโพสต์ที่มีภาพเปลือยเด็กและเนื้อหาลามกอนาจารกับเด็กในเฟสบุ๊ก และลบเนื้อหาลักษณะเดียวกันราว 754,000 ชิ้นในอินสตาแกรมด้วย

นี่เป็นความพยายามครั้งใหญ่ในการปราบปรามเนื้อหาลามกอนาจารเด็กในแพลตฟอร์มทั้งหมดของเฟสบุ๊ก อย่างไรก็ตาม ทางสำนักงานสอบสวนกลาง หรือ FBI มองว่ายังมีช่องโหว่จากมาตรการความเป็นส่วนตัวของเฟสบุ๊กในช่องทางอื่น อย่าง Facebook Messenger และ WhatsApp ที่ยังเป็นอุปสรรคต่อการปรามปรามเนื้อหาลามกอนาจารและการใช้ความรุนแรงต่อเด็กได้

ที่มา https://www.voathai.com/a/facebook-took-down-billions-fake-accounts-and-millions-violent-contents-11132019/5164973.html","https://www.stkc.go.th/sites/default/files/stiarticle_images/1574819242.jpg"
"2167","พ่อแม่อเมริกันแห่ใช้แอพพลิเคชั่น “พี่เลี้ยงติดล้อ”","Tue, 2019-11-26 09:27","http://www.stkc.go.th/node/2167","วิศวกรรมศาสตร์และเทคโนโลยี","","พ่อแม่อเมริกันที่ตารางงานรัดตัว หันไปพึ่งพาแอพพลิเคชั่น “พี่เลี้ยงติดล้อ” บริการรับ-ส่งลูกทำกิจกรรมหลังเลิกเรียน รวมทั้งช่วยรับ-ส่งไปโรงเรียนแทนผู้ปกครองที่ไม่มีเวลาอีกด้วย ตามรายงานของเอพี

บริษัทแอพพลิเคชั่น HopSkipDrive, Kango, Zum มีจุดขายที่แตกต่างจาก Uber หรือ Lyft ที่เน้นบริการรับส่งผู้โดยสารผ่านแอพพลิเคชั่นทั่วไป โดยแอพใหม่เหล่านี้เริ่มต้นจากบรรดาคุณแม่วัยทำงานที่ต้องการหาบริการคนขับรถรับ-ส่งลูกตัวเองไปโรงเรียน รวมทั้งพาไปทำกิจกรรมหลังเลิกเรียน และที่ผ่านมาบริการผ่านแอพพลิเคชั่นเหล่านี้ ช่วยรับส่งเด็กๆมากกว่า 1.4 ล้านคน ในโรงเรียน 16,000 แห่ง ในแคลิฟอร์เนีย และกำลังขยายตลาดมายังโคโลราโด เท็กซัส และกรุงวอชิงตันแล้ว

ซารา แชร์ ผู้ร่วมก่อตั้ง Kango บอกว่า เป้าหมายของแอพฯนี้คือช่วยแก้ปัญหาให้พ่อแม่ผู้ปกครองที่ติดภารกิจเรื่องงานในเวลาที่ต้องไปรับส่งลูกทำกิจกรรมอื่นๆหลังเลิกเรียน ส่วนผู้ที่จะมาเป็นคนรับ-ส่งเด็กๆ ผ่านแอพพลิเคชั่นได้ ต้องผ่านการคัดกรองเข้มงวด ทั้งการตรวจประวัติอาชญากรรม มีประสบการณ์การเลี้ยงดูเด็ก และเลี้ยงดูบุตรหลาน

เวลาใช้บริการนี้ เด็กและคนขับรถจะมีรหัสผ่านส่วนตัวที่ต้องตรงกันเพื่อความปลอดภัย รวมทั้งพ่อแม่สามารถติดตามพิกัดของเด็กได้อย่างเรียลไทม์ผ่านแอพพลิเคชั่น

ส่วนประเด็นเรื่องความไว้วางใจในการโดยสารไปกับคนแปลกหน้า โจแอนนา แมคฟาร์แลนด์ ซีอีโอของ HopSkipDrive บอกว่า ลองเปรียบเทียบกับการนั่งรถบัสรับส่งนักเรียนทั่วไป เราไม่รู้ว่าคนขับรถคือใครรวมทั้งเด็กที่นั่งไปบนรถกับลูกหลานเป็นใคร และยังไม่สามารถติดตามตัวเด็กได้ ซึ่งต่างจากแอพพลิเคชั่นนี้ที่สามารถติดตามชีวิตของลูกได้ตลอดเส้นทาง

ในแง่ของผู้ปกครองที่เคยใช้แอพพลิเคชั่นเหล่านี้ต่างชื่นชอบกันมา อย่างคุณอัลพ่า โคห์ลี ผู้พัฒนาคอนเทนต์ของไมโครซอฟต์ ที่บอกว่า ชีวิตของพ่อแม่วัยทำงาน เวลามีค่าอย่างมาก และเธอประหยัดเวลาเดินทางในตอนเช้าจาก 1 ชั่วโมงครึ่ง เหลือเพียง 15 นาที หลังจากให้ลูกเดินทางผ่านแอพฯ Zum

อย่างไรก็ตาม ยังมีข้อจำกัดเรื่องค่าบริการที่สูง ซึ่งอาจเป็นข้อจำกัดของหลายครอบครัว อย่างฟิงค์ นักการศึกษาจากแคลิฟอร์เนีย ที่บอกว่า แค่ค่าเดินทางระยะ 4 กิโลเมตร ก็มีราคาประมาณ 18 ดอลลาร์ หรือราว 540 บาทเข้าไปแล้ว ซึ่งถือว่าแพงมากสำหรับผู้ที่ต้องใช้บริการนี้เป็นประจำ

แอพพลิเคชั่น Zum ให้บริการใน 7 รัฐของอเมริกา รับ-ส่งเด็กอายุตั้งแต่ 5-18 ปี ส่วน HopSkipDrive เปิดให้บริการใน 5 รัฐของอเมริกา รับ-ส่งเด็กอายุ 6 ปีขึ้นไป และ Kango ให้บริการในรัฐแคลิฟอร์เนีย แต่มีบริการรับ-ส่งเด็กเล็กอายุต่ำกว่า 2 ปี ซึ่งต้องมีผู้ดูแลติดตามไปด้วย

ที่มา https://www.voathai.com/a/nannies-on-wheels-11222019/5177729.html","https://www.stkc.go.th/sites/default/files/stiarticle_images/1574735276.jpg"
"2162","'เทสลา' บุกตลาดรถบรรทุกและรถกระบะไฟฟ้า คาดออกสู่ตลาด 2021","Mon, 2019-11-25 15:07","http://www.stkc.go.th/node/2162","วิศวกรรมศาสตร์และเทคโนโลยี","","นายอีลอน มัสก์ ซีอีโอบริษัทรถยนต์เทสลา (Tesla) เปิดตัวรถหุ้มเกราะไฟฟ้าที่งานแสดงรถยนต์นครลอสแอนเจลีส ในวันพฤหัสบดี โดยถือเป็นคำประกาศบุกตลาดรถบรรทุกและรถกระบะไฟฟ้าของเทสลาอย่างเต็มตัว

มัสก์ระบุว่า รถกระบะไฟฟ้า หรือ “cybertruck” จะเริ่มออกสู่ตลาดในอีก 2 ปีข้างหน้า โดยตั้งราคาเริ่มต้นไว้ที่ $39,900 สามารถวิ่งได้ไกล 800 กม. จากการชาร์จไฟหนึ่งครั้ง

ผู้เชี่ยวชาญคาดว่า รถกระบะไฟฟ้าของเทสลาจะดึงดูดกลุ่มคนรุ่นใหม่ที่ชื่นชอบชีวิตกลางแจ้งและการผจญภัย มากกว่ากลุ่มคนที่จะใช้งานหนักอย่างจริง ๆ จัง ๆ และนั่นอาจไปตัดยอดขายรถเอสยูวีไฟฟ้าของเทสลาเอง

ปัจจุบัน บริษัทรถยนต์รายใหญ่ของสหรัฐฯ หลายบริษัท กำลังเร่งนำรถกระบะไฟฟ้าออกสู่ตลาดเช่นกัน เช่น ฟอร์ดมีแผนจะเปิดตัวรถกระบะไฟฟ้า F-150 เร็ว ๆ นี้ ขณะที่ General Motors ก็มีแผนจะนำกระบะไฟฟ้าออกสู่ตลาดในปี 2021 เช่นกัน

มัสก์ระบุทางทวิตเตอร์ว่า มีผู้สั่งจองแล้วจนถึงตอนนี้ 146,000 ราย โดย 42% เลือกรุ่นสองมอเตอร์ 41% เลือกรุ่นสามมอเตอร์ และ 17% เลือกรุ่นมอเตอร์เดี่ยว และบอกด้วยว่าเป็นยอดสั่งจองที่ไม่ได้มาจากการลงโฆษณาหรือจ่ายเงินให้สปอนเซอร์ใด ๆ

มัสก์เปิดตัวรถหุ้มเกราะไฟฟ้าที่งานแสดงรถยนต์นครลอสแอนเจลีส โดยถือเป็นคำประกาศบุกตลาดรถบรรทุกและรถกระบะไฟฟ้าของเทสลาอย่างเต็มตัว

มัสก์ระบุว่า รถกระบะไฟฟ้า หรือ “cybertruck” จะเริ่มออกสู่ตลาดในอีก 2 ปีข้างหน้า โดยตั้งราคาเริ่มต้นไว้ที่ $39,900 สำหรับรุ่นมอเตอร์เดี่ยว สามารถวิ่งได้ไกล 800 กม. จากการชาร์จไฟหนึ่งครั้ง

โดยในการสั่งจองรถกระบะรุ่นนี้ ผู้สั่งจองต้องจ่ายเงินล่วงหน้า 100 ดอลลาร์ผ่านเว็บไซต์ของ Tesla แต่หากเปลี่ยนใจในช่วงสองปีจากนี้ก็สามารถรับเงินคืนได้

ปัจจุบัน บริษัทรถยนต์รายใหญ่ของสหรัฐฯ หลายบริษัท กำลังเร่งนำรถกระบะไฟฟ้าออกสู่ตลาดเช่นกัน เช่น ฟอร์ดมีแผนจะเปิดตัวรถกระบะไฟฟ้า F-150 เร็ว ๆ นี้ ขณะที่ General Motors ก็มีแผนจะนำกระบะไฟฟ้าออกสู่ตลาดในปี 2021 เช่นกัน

cr. https://www.voathai.com/a/tesla-electrics-truck-and-pickup/5177739.html","https://www.stkc.go.th/sites/default/files/stiarticle_images/1574669236.jpg"
"2160","พบช่องโหว่สมาร์ทโฟน 'แอนดรอยด์' ให้แฮคเกอร์แอบถ่ายวีดีโอ ขโมยภาพ","Fri, 2019-11-22 10:34","http://www.stkc.go.th/node/2160","วิศวกรรมศาสตร์และเทคโนโลยี","","ซีเอ็นเอ็นรายงานว่ามีการค้นพบช่องโหว่ทางความปลอดภัย ที่อาจทำให้แฮคเกอร์สามารถควบคุมกล้องของสมาร์ทโฟนระบบแอนดรอยด์ เพื่อสอดแนมผู้ใช้ได้โดยไม่รู้ตัว

บริษัทด้านความปลอดภัย Checkmarx เป็นผู้ตรวจเจอช่องโหว่นี้เมื่อหลายเดือนก่อน แต่เพิ่งเปิดเผยเรื่องดังกล่าวต่อสื่อมวลชนในวันอังคารที่ผ่านมา

Checkmarx พบว่ามีแอพพลิเคชั่นปลอมที่สามารถเปิดช่องให้แฮคเกอร์สามารถควบคุมกล้องของสมาร์ทโฟนระบบแอนดรอยด์ เพื่อใช้ถ่ายภาพ และอัดวีดีโอ โดยที่ไม่ต้องได้รับการอนุญาตจากเจ้าของเครื่อง

นอกจากนี้ ยังสามารถทำให้แฮคเกอร์เข้าถึงวีดีโอและรูปภาพที่เก็บไว้ในเครื่อง ถึงแม้ว่าผู้ใช้จะปิดแอพดังกล่าวไปแล้วก็ตาม

Checkmarx ชี้ว่าสมาร์ทโฟนของซัมซุง และกูเกิลรุ่น Pixel 2 XL และ Pixel 3 เป็นเครื่องที่ได้รับความเสี่ยงมากที่สุด และอาจจะส่งผลกระทบต่อผู้ใช้หลายร้อยล้านคน

ทั้งกูเกิล และซัมซุง รายงานว่าบริษัทได้ทำการอัพเดทเพื่ออุดช่องโหว่ทางความปลอดภัยดังกล่าวไปแล้ว หลังจากที่จะได้รับการแจ้งเตือนจากบริษัท Checkmarx

cr. https://www.voathai.com/a/android-smartphone-hacker-security-flaws-app-photo-camera/5174994.html","https://www.stkc.go.th/sites/default/files/stiarticle_images/1574393686.jpg"
"2158","'นั่งผิดท่า' อาจนำไปสู่อาการเจ็บปวดเรื้อรัง","Thu, 2019-11-21 10:06","http://www.stkc.go.th/node/2158","วิทยาศาสตร์การแพทย์","","คุณเคยนึกถึงท่าทางของคุณในขณะที่ใช้โทรศัพท์มือถือหรือคอมพิวเตอร์บ้างหรือไม่? นักวิจัยพบว่าคนส่วนใหญ่ หรืออย่างน้อยก็ชาวอเมริกันส่วนใหญ่ที่ไม่ได้คำนึงถึงเรื่องนี้ ทั้ง ๆ ที่เป็นเรื่องที่ทุกคนควรใส่ใจ

แม้แต่นายแพทย์ Lushantha Gunasekera ก็เริ่มมีอาการเจ็บปวดจากการใช้โทรศัพท์มือถือ จนเขาคิดว่าตัวเองควรจะต้องออกกำลังกายแบบฝึกกล้ามเนื้อ เขาบอกว่าเขามีอาการปวดบริเวณหลังส่วนบน คอ รวมถึงหัวไหล่ และปวดอยู่เพียงข้างเดียว

Nathaniel Melendez เทรนเนอร์ที่สถานออกกำลังกาย Orlando Health ทราบดีว่าอาการปวดดังกล่าวนั้นเกิดจากการนั่งผิดท่าผิดทาง เนื่องจากการนั่งตัวงอหรือยื่นหน้าเพื่อดูจอคอมพิวเตอร์จะไปกดกล้ามเนื้อที่ลำคอ ทำให้เกิดความเหนื่อยล้า กล้ามเนื้อตึง และปวดหัว นอกจากนี้ยังอาจทำให้กระดูกสันหลังมีอาการบาดเจ็บ

แต่เรื่องนี้สามารถป้องกันและแก้ไขได้

Nathaniel กล่าวว่า การออกกำลังกายแบบช่วยสร้างความแข็งแรงให้กล้ามเนื้อที่ลำตัว และแบบที่ช่วยแก้ไขท่าทางจะช่วยแก้ปัญหาเรื่องนี้ได้ และว่าการนั่งเอียงไปข้างใดข้างหนึ่งแม้เพียงเล็กน้อยก็สามารถทำให้เกิดอาการตึงได้

แต่นักวิจัยที่ Orlando Health พบว่ามีคนอเมริกันที่ตอบแบบสอบถามน้อยกว่าครึ่งที่ไม่ใส่ใจกับเรื่องนี้

ทั้งนี้การที่คนเรายื่นศีรษะออกไปข้างหน้าทุก ๆ 2.5 เซนติเมตรจากแนวลำตัว จะเพิ่มแรงกดที่หัวไหล่ถึง 4.5 กิโลกรัม ดังนั้นหากยื่นศีรษะไปข้างหน้า 100 มิลลิเมตร ความไม่สมดุลของน้ำหนักก็จะมากยิ่งขึ้นไปอีก เทียบเท่ากับการที่มีเด็กนั่งอยู่บนหัวไหล่ของคุณเลยทีเดียว

นายแพทย์ Lushantha Gunasekera กล่าวว่า การปรับเปลี่ยนท่าทางของเขาสร้างความแตกต่างอย่างมาก ไม่ว่าจะเป็นการฝึกกล้ามเนื้อแกนกลางลำตัวให้มากขึ้น เคลื่อนไหวให้มากขึ้น และระมัดระวังท่าทางของตัวเองอยู่ตลอดเวลา ล้วนแต่มีส่วนช่วยให้อาการเจ็บปวดของเขาหายไป

Melendez จาก Orlando Health กล่าวเสริมว่า การใช้คอมพิวเตอร์หรือโทรศัพท์มือถือนั้น หากเป็นไปได้ควรให้หน้าจออยู่ในระดับเดียวกับสายตา หยุดพักบ่อย ๆ รวมทั้งควรเปลี่ยนท่านั่งไปด้วย

ที่มา https://www.voathai.com/a/poor-posture-can-lead-to-chronic-pain/5138942.html","https://www.stkc.go.th/sites/default/files/stiarticle_images/1574305593.jpg"
"2153","ไขปริศนา! ออกกำลังกายก่อนหรือหลังทานอาหารเช้า ดีต่อสุขภาพกว่ากัน?","Wed, 2019-11-20 09:11","http://www.stkc.go.th/node/2153","วิทยาศาสตร์การแพทย์","","คนที่ชอบออกกำลังกายตอนเช้า อาจเคยสงสัยว่าควรทานอาหารก่อนหรือหลังไปวิ่ง หรือเล่นฟิตเนส ผู้ที่เชื่อว่าไม่ควรไปออกกำลังขณะท้องว่างคิดว่าถ้าทานอาหารไปบ้างจะทำให้ร่างกายมีแรงเล่นได้หนักและนานขึ้น

แต่ในขณะเดียวกัน ผู้ที่เชื่อว่าควรรับประทานอาหารหลังจากการออกกำลังกาย มั่นใจว่าจะสามารถเผาผลาญไขมันได้ดีกว่า

สำนักข่าวซีเอ็นเอ็น รายงานว่า ผลการวิจัยต่อกลุ่มตัวอย่างขนาดเล็กที่อังกฤษ ชี้ให้เห็นถึงข้อดีของการออกกำลังกายก่อนรับประทานอาหารเช้า

การวิจัยโดยผู้เชี่ยวชาญแห่งมหาวิทยาลัย Bath ที่อังกฤษ มุ่งศึกษาผลการออกกำลังกายโดยกลุ่มตัวอย่างที่เป็นชายที่น้ำหนักตัวเกินขนาด 30 ราย เป็นเวลา 6 สัปดาห์

นักวิจัยพบว่า แม้ว่า การออกกำลังกายขณะท้องว่างไม่จำเป็นที่จะทำให้น้ำหนักลดลงมากกว่าการทานอาหารไปก่อน แต่การออกกำลังกายก่อนอาหารเช้ามีผลดีต่อการทำงานของร่างมากกว่า ในเรื่องการตอบสนองสารอินซูลินโดยกล้ามเนื้อ นั่นหมายถึงการช่วยลดความเสี่ยงต่อโรคเบาหวานและโรคหัวใจ

ร.ศ. Javier Gonzales แห่งมหาวิทยาลัย Bath กล่าวในรายงานว่า กลุ่มทดลองที่ไม่ทานอาหารเช้าก่อนออกกำลังกาย สามารถเพิ่มประสิทธิภาพการตอบสนองต่ออินุซูลินในร่างกาย ซึ่งเป็นเรื่องที่น่าสนใจมาก เพราะทั้งสองกลุ่ม ลดน้ำหนักได้เท่าๆ กัน และสร้างความเเข็งแรงต่อกล้ามเนื้อได้เท่าๆ กัน

ซีเอ็นเอ็นอ้างคำเเนะนำจากสมาคมสเก็ตลีลา หรือ Figure Skating ของสหรัฐฯ เรื่องการป้องกันปัญหาต่อกล้ามเนื้อ จากการออกกำลังกายขณะท้องว่าง

ประการเเรกควรดื่มน้ำ หรือเครื่องดื่มให้พลังงานสำหรับการออกกำลังกาย ประการที่สองควรทานอาหาร 15 ถึง 30 นาทีหลังออกกำลังกาย ในสัดส่วน โปรตีนคุณภาพสูง 1 ส่วน ต่อคาร์โบไฮเดรต 4 ส่วน ท้ายสุดอาหารเสริมพลังงานที่ดีในคำแนะนำของรายงานชิ้นนี้ คือ กล้วยหอม กับเนยถั่ว (peanut butter) โยเกิร์ตไขมันต่ำ และ ผลไม้

cr. https://www.voathai.com/a/exercise-burns-ro/5165468.html","https://www.stkc.go.th/sites/default/files/stiarticle_images/1574215916_0.jpg"
"2152","ไขปริศนา! ออกกำลังกายก่อนหรือหลังทานอาหารเช้า ดีต่อสุขภาพกว่ากัน?","Wed, 2019-11-20 09:11","http://www.stkc.go.th/node/2152","วิทยาศาสตร์การแพทย์","","คนที่ชอบออกกำลังกายตอนเช้า อาจเคยสงสัยว่าควรทานอาหารก่อนหรือหลังไปวิ่ง หรือเล่นฟิตเนส ผู้ที่เชื่อว่าไม่ควรไปออกกำลังขณะท้องว่างคิดว่าถ้าทานอาหารไปบ้างจะทำให้ร่างกายมีแรงเล่นได้หนักและนานขึ้น

แต่ในขณะเดียวกัน ผู้ที่เชื่อว่าควรรับประทานอาหารหลังจากการออกกำลังกาย มั่นใจว่าจะสามารถเผาผลาญไขมันได้ดีกว่า

สำนักข่าวซีเอ็นเอ็น รายงานว่า ผลการวิจัยต่อกลุ่มตัวอย่างขนาดเล็กที่อังกฤษ ชี้ให้เห็นถึงข้อดีของการออกกำลังกายก่อนรับประทานอาหารเช้า

การวิจัยโดยผู้เชี่ยวชาญแห่งมหาวิทยาลัย Bath ที่อังกฤษ มุ่งศึกษาผลการออกกำลังกายโดยกลุ่มตัวอย่างที่เป็นชายที่น้ำหนักตัวเกินขนาด 30 ราย เป็นเวลา 6 สัปดาห์

นักวิจัยพบว่า แม้ว่า การออกกำลังกายขณะท้องว่างไม่จำเป็นที่จะทำให้น้ำหนักลดลงมากกว่าการทานอาหารไปก่อน แต่การออกกำลังกายก่อนอาหารเช้ามีผลดีต่อการทำงานของร่างมากกว่า ในเรื่องการตอบสนองสารอินซูลินโดยกล้ามเนื้อ นั่นหมายถึงการช่วยลดความเสี่ยงต่อโรคเบาหวานและโรคหัวใจ

ร.ศ. Javier Gonzales แห่งมหาวิทยาลัย Bath กล่าวในรายงานว่า กลุ่มทดลองที่ไม่ทานอาหารเช้าก่อนออกกำลังกาย สามารถเพิ่มประสิทธิภาพการตอบสนองต่ออินุซูลินในร่างกาย ซึ่งเป็นเรื่องที่น่าสนใจมาก เพราะทั้งสองกลุ่ม ลดน้ำหนักได้เท่าๆ กัน และสร้างความเเข็งแรงต่อกล้ามเนื้อได้เท่าๆ กัน

ซีเอ็นเอ็นอ้างคำเเนะนำจากสมาคมสเก็ตลีลา หรือ Figure Skating ของสหรัฐฯ เรื่องการป้องกันปัญหาต่อกล้ามเนื้อ จากการออกกำลังกายขณะท้องว่าง

ประการเเรกควรดื่มน้ำ หรือเครื่องดื่มให้พลังงานสำหรับการออกกำลังกาย ประการที่สองควรทานอาหาร 15 ถึง 30 นาทีหลังออกกำลังกาย ในสัดส่วน โปรตีนคุณภาพสูง 1 ส่วน ต่อคาร์โบไฮเดรต 4 ส่วน ท้ายสุดอาหารเสริมพลังงานที่ดีในคำแนะนำของรายงานชิ้นนี้ คือ กล้วยหอม กับเนยถั่ว (peanut butter) โยเกิร์ตไขมันต่ำ และ ผลไม้

cr. https://www.voathai.com/a/exercise-burns-ro/5165468.html","https://www.stkc.go.th/sites/default/files/stiarticle_images/1574215916.jpg"
"2151","นักวิจัยพบจีนส์ที่ทำให้คนไม่ชอบผัก","Wed, 2019-11-20 09:09","http://www.stkc.go.th/node/2151","วิทยาศาสตร์การแพทย์","","นักวิจัยเสนอรายงานระหว่างการประชุมสมาคมหัวใจอเมริกันเมื่อวันจันทร์ที่ 11 พ.ย. เรื่องการค้นพบจีนส์บางตัวที่อาจจะเป็นคำอธิบายได้ว่าทำไมบางคนจึงเกลียดหรือไม่ชอบกินผัก

โดยนักวิจัยบอกว่าโดยปกติแล้วในปากหรือบนลิ้นของเรานั้นมีปุ่มรับรสประเภทต่างๆ อยู่อย่างน้อย 25 ประเภทด้วยกันเช่น รสเปรี้ยว หวาน เค็ม ขม หรือแม้กระทั่งรสอร่อยลิ้นแบบผงชูรส เป็นต้น และราว 25% ของคนเราจะมีจีนส์ที่เรียกชื่อว่า PAV อยู่สองคู่ โดยจีนส์ที่ว่านี้จะสร้างความไวต่อรสขื่น หรือพูดง่ายๆ ก็คือคนที่มีจีนส์แบบนี้จะรู้สึกว่าผักมีรสขมนั่นเอง โดยจีนส์ซึ่งทำให้เกิดความละเอียดอ่อนต่อรสขมของผักดังกล่าวจะมีปฏิกิริยาเป็นพิเศษต่อผักที่มีสีเขียวเข้มหรือประเภทที่มีลักษณะเป็นดอกหรือเป็นหัวอย่างเช่น ผักบล็อกเคอรี่ หัวกะหล่ำ กะหล่ำปี หรือผักคะน้า เป็นต้น

นักวิจัยบอกด้วยว่าผู้ที่มีจีนส์ดังกล่าวจะรับรสของผักเหมือนกับรสชาติของกำมะถันทำให้เกิดความไม่ชอบขึ้น ผลการวิจัยระบุด้วยว่าคนที่มีจีนส์รับรสขมแบบนี้มีแนวโน้มจะทานผักน้อยกว่าผู้ที่ไม่มีจีนส์ดังกล่าวถึงราว 2.6 เท่า

อย่างไรก็ตาม นักวิจัยยังไม่พบจีนส์อื่นๆ ซึ่งทำให้คนเรามีความละเอียดอ่อนต่อหรือปฏิเสธรสชาติชนิดอื่น เช่นรสเค็ม รสหวาน หรือแม้กระทั่งรสไขมัน และปัญหาของเรื่องนี้อย่างที่เราทราบกันก็คือผักโดยเฉพาะผักสีเขียวเข้มและผักประเภทที่มีลักษณะเป็นดอกเป็นหัวนั้นจะอุดมไปด้วยวิตามินและสารพฤกษเคมีต่างๆ ที่เป็นประโยชน์ต่อร่างกายและช่วยสร้างภูมิต้านทาน เช่นกากเส้นใยหรือไฟเปอร์ และมีวิตามินเอ วิตามินซี กับวิตามินอื่นๆ ด้วย

นักวิจัยเตือนว่าการเกลียดผักประเภทที่เป็นดอกหรือเป็นหัวหรือปฏิเสธผักชนิดอื่นๆ นั้นนอกจากอาจทำให้ตัวเองมีสุขภาพที่เสี่ยงต่อโรคภัยแล้วยังจะทำให้เรามีรอบเอวที่ใหญ่ขึ้นได้ เช่นกัน

cr. https://www.voathai.com/a/vegetable-taster-genes-ct/5163828.html","https://www.stkc.go.th/sites/default/files/stiarticle_images/1574215755.jpg"
"2138","กระสวยอวกาศ 'ซิกนัส' ขนเตาอบ-ชิ้นส่วนรถสปอร์ต ไปส่งสถานีอวกาศระหว่างประเทศ","Thu, 2019-11-14 09:27","http://www.stkc.go.th/node/2138","วิศวกรรมศาสตร์และเทคโนโลยี","","บริษัท Northrop Grumman ส่งกระสวยอวกาศ Cygnus บรรทุกสิ่งของต่าง ๆ ขององค์กรนาซ่าไปยังสถานีอวกาศระหว่างประเทศเมื่อวันเสาร์ที่ผ่านมา โดยการเดินทางเป็นไปด้วยดีและคาดว่าจะไปถึงสถานีอวกาศในวันจันทร์นี้

รายงานระบุว่า สิ่งของที่ส่งไปนั้นมีน้ำหนักราว 3,700 กก. ซึ่งมีชิ้นส่วนรถสปอร์ต เตาอบขนมคุ้กกี้ และเสื้อเกราะป้องกันกัมมันตรังสี รวมอยู่ด้วย

โดยนักบินอวกาศจะทดสอบการอบขนมคุ้กกี้ด้วยเตาอบ และทดสอบเสื้อป้องกันกัมมันตรังสี สำหรับการเดินทางไกลในอวกาศ เช่น การไปสำรวจดาวอังคาร

ขณะที่บริษัทรถยนต์แลมบอร์กีนีจากอิตาลี ได้ส่งตัวอย่างวัสดุคาร์บอนไฟเบอร์ไปกับยานลำนี้ด้วย เพื่อนำไปทดสอบกับสภาพในอวกาศก่อนที่จะนำไปผลิตเป็นเครื่องมือทางการแพทย์สำหรับการเปลี่ยนถ่ายอวัยวะสำคัญในร่างกายมนุษย์

โดยผู้เชี่ยวชาญด้านการแพทย์นาโนซึ่งทำงานร่วมกับบริษัทแลมบอร์กีนี กล่าวว่า สภาพแวดล้อมในอวกาศนั้นมีความเข้มข้นสุดขั้วไม่ต่างจากภายในร่างกายของมนุษย์เรา

ปัจจุบัน นาซ่ามีสัญญากับบริษัท Northrop Grumman และ SpaceX เพื่อให้จัดส่งสิ่งของและเสบียงต่าง ๆ ให้กับนักบินอวกาศที่สถานีอวกาศระหว่างประเทศเป็นประจำ โดยครั้งนี้ถือเป็นครั้งที่ 12 นับตั้งแต่ปี 2013 ที่ Northrop Grumman ส่งกระสวยอวกาศไปยังสถานีอวกาศเป็นผลสำเร็จ​

ที่มา https://www.voathai.com/a/space-shipment-cygnus-northrop-grumman/5150919.html","https://www.stkc.go.th/sites/default/files/stiarticle_images/1573698471.jpg"
"2136","“แขนกลเทอร์มิเนเตอร์-เครื่องร่อนไฟฟ้า” ไฮไลต์งานเทคโนโลยีญี่ปุ่น","Wed, 2019-11-13 08:53","http://www.stkc.go.th/node/2136","วิศวกรรมศาสตร์และเทคโนโลยี","","อนาคตมาอยู่ตรงหน้าแล้วสำหรับนิทรรศการเทคโนโลยี Combined Exhibition of Advanced Technologies หรือ CEATEC ซึ่งจัดขึ้นเป็นปีที่ 20 มาในธีม Society 5.0 และ 'City of 2030' ซึ่งจะพาผู้เข้าร่วมงานไปสัมผัสกับอาณาจักรแห่งเทคโนโลยี ที่อาจเป็นอุปกรณ์ใกล้ตัวมนุษย์เราในอีก 10 ปีข้างหน้า

ที่สร้างความฮือฮาที่สุดในงานนี้ เห็นจะเป็น Tactile Telerobot หรือแขนกลควบคุมระยะไกล ที่สามารถทำงานแทนมนุษย์ที่เชื่อมต่อทางไกลแบบไร้สายกับอุปกรณ์นี้ได้ โดยอุปกรณ์นี้เป็นที่รู้จักจากนิทรรศการเทคโนโลยีของแอมะซอนที่เพิ่งเปิดตัวช่วงกลางปีนี้มาแล้ว

เฉพาะในงาน CEATEC ปีนี้ มีบริษัทเทคโนโลยีอย่างน้อย 3 แห่ง ร่วมพัฒนาเครื่องจักรให้เข้าใกล้ความเป็นมนุษย์เข้าไปทุกที ด้วยการเพิ่มศักยภาพด้านประสาทสัมผัสที่เหมือนมนุษย์ที่หุ่นยนต์เหล่านี้ยังขาดอยู่

เควิน คาจิทานิ จากหน่วยงาน Avatar Division ของ ANA HOLDINGS ซึ่งพัฒนาจักรกล The Shadow บอกว่า อีกไม่นานเทคโนโลยีจักรกลก็จะสามารถทำหน้าที่ต่างๆแทนเราได้แล้ว ซึ่งนั่นจะเป็นประโยชน์ให้เราสามารถควบคุมสิ่งต่างๆ ในพื้นที่ห่างไกลที่เราเข้าไม่ถึง เช่น การก่อสร้าง การทำอาหาร ทำความสะอาด หรือดูแลคนที่เรารักแม้ว่าตัวเราจะห่างไกลกันก็ยังได้

ริช วอล์คเกอร์ อธิบายเพิ่มเติมว่า ทีมงานได้เพิ่มระบบสัมผัสที่คล้ายกับมนุษย์ ซึ่งจะช่วยให้จักรกลสัมผัส รับรู้ และเข้าใจว่ากำลังทำอะไรอยู่ ซึ่งทลายข้อจำกัดในการใช้งานหุ่นยนต์ในอนาคตได้

อย่างไรก็ตาม เจ้าแขนจักรกล The Shadow ยังดูไม่ค่อยเป็นมิตรกับมวลมนุษยชาติเท่าไรนัก แถมยังละม้ายคล้ายเหมือนกับจักรกลในภาพยนตร์คนเหล็ก Terminator อยู่มากทีเดียว

นอกจากแขนกลรุ่นใหม่นี้แล้ว ในงาน CEATEC ที่กรุงโตเกียว ยังไม่ทิ้งเทคโนโลยีสุดแปลกแหวกแนว และแฝงความน่ารักตามสไตล์ญี่ปุ่น เช่น หุ่นยนต์เล่นตู้เกมแทนมนุษย์ และจานร่อนไฟฟ้าโดยสาร rFlight ที่เป็นเครื่องร่อนแบบ 1 ที่นั่ง ให้ผู้ใช้นอนราบไปกับเครื่องร่อนแบบเปิดประทุน อาจจะเป็นเทคโนโลยีแห่งอนาคต ที่เหนือความคาดหมายไปไกลจากคอปเตอร์ไม้ไผ่ของโดเรมอนไปมาก

อากิตากะ ยาหงิ จากบริษัท Tyco Electronics Japan G.K. บอกว่า ทั่วโลกต่างก็พัฒนาเทคโนโลยีการบินหลากหลายรูปแบบออกมา ซึ่งระบบการบินมีประโยชน์ในการกู้ภัยช่วยภัยพิบัติ หรือเวลาที่การจราจรติดขัด และว่าบริษัทต้องการผลักดันเทคโนโลยีการบินเช่นนี้อย่างมาก

นี่เป็นแค่ส่วนหนึ่งของบริษัทเทคโนโลยีและองค์กรกว่า 700 แห่งจาก 24 ประเทศทั่วโลกที่จัดแสดงในนิทรรศการนี้เทคโนโลยี ซึ่งญี่ปุ่นคาดว่าจะดึงดูดผู้ที่สนใจร่วมงานได้ราว 160,000 คนทีเดียว

cr. https://www.voathai.com/a/japan-ceatec-20th-10172019/5128505.html","https://www.stkc.go.th/sites/default/files/stiarticle_images/1573610010.jpg"
"2135","'ไฟร์อาย' เผยแฮกเกอร์จีนลอบเจาะล้วงข้อความในโทรศัพท์ชาวต่างชาติหลายพันคน","Tue, 2019-11-12 10:09","http://www.stkc.go.th/node/2135","วิศวกรรมศาสตร์และเทคโนโลยี","","บริษัทรักษาความปลอดภัยทางไซเบอร์ ไฟร์อาย (FireEye) เปิดเผยว่า แฮกเกอร์จากจีนซึ่งมีความเกี่ยวโยงกับรัฐบาลจีน ได้ลอบเจาะล้วงข้อมูลการส่งข้อความผ่านโทรศัพท์มือถือของชาวต่างชาติหลายพันคน

FireEye ระบุในรายงานว่า แฮกเกอร์ซึ่งสังกัดกลุ่ม Advanced Persistent Threat 41หรือ APT41 มีส่วนในการสอดแนมทางไซเบอร์หลายครั้งในช่วง 10 ปีที่ผ่านมา มุ่งเป้าไปที่เป้าหมายระดับสูงและเบอร์โทรศัพท์ที่ถูกเลือกมาโดยเฉพาะ โดยใช้วิธีติดตั้งซอฟท์แวร์แฮกข้อมูล หรือ Spyware ไว้ในคอมพิวเตอร์เซิร์ฟเวอร์ของบริษัทผู้ให้บริการเครือข่ายอินเทอร์เน็ตต่าง ๆ ซึ่งส่วนใหญ่อยู่ในประเทศคู่แข่งของจีน

อย่างไรก็ตาม FireEye มิได้เปิดเผยข้อมูลของบริษัทโทรคมนาคมหรือผู้ที่ตกเป็นเป้าในการถูกเจาะล้วงข้อมูลครั้งนี้

รายงานของ FireEye บอกด้วยว่า Spyware ดังกล่าวซึ่งชื่อว่า MESSAGETAP ถูกตั้งโปรแกรมไว้ให้ดักจับข้อความที่เกี่ยวกับผู้นำการเมือง กองทัพ หรือหน่วยงานข่าวกรองต่าง ๆ รวมทั้งการเคลื่อนไหวทางการเมืองของฝ่ายตรงข้ามกับรัฐบาลจีน

แต่ทาง FireEye ยืนยันว่าไม่มีรายชื่อของเจ้าหน้าที่ระดับสูงของสหรัฐฯ ที่ตกเป็นเป้าหมายแต่อย่างใด นอกจากนี้ ยังมิได้ระบุชื่อยี่ห้อของอุปกรณ์ที่ถูกแฮกหรือถูกลอบติดตั้ง Spyware ดังกล่าวแต่อย่างใด

cr. https://www.voathai.com/a/chinese-hackers-intercepted-text-messages/5147687.html","https://www.stkc.go.th/sites/default/files/stiarticle_images/1573528149.jpg"
"2131","ฟินแลนด์ พัฒนาพลังงานไฟฟ้าจากขี้ม้า","Mon, 2019-11-11 14:08","http://www.stkc.go.th/node/2131","วิศวกรรมศาสตร์และเทคโนโลยี","","ผู้จัดงานแข่งม้า FEI World Cup Jumping Show ในเฮลซิงกิ ของฟินแลนด์ เปลี่ยนมุมมองของพลังขี้ม้าที่ดีต่อสิ่งแวดล้อม ด้วยการนำขี้ม้ามากกว่า 100 ตันมาผลิตเป็นกระแสไฟฟ้าพลังงานทดแทน เพื่อใช้ระหว่างการจัดการแข่งขัน และสามารถนำมาแบ่งปันเพื่อใช้ทำความร้อนในบ้านเรือนที่เมืองหลวงของฟินแลนด์ได้อีกด้วย

สหพันธ์กีฬาขี่ม้านานาชาติ หรือ FEI ผลักดันแนวคิดไฟฟ้าพลังขี้ม้านี้ เพื่อแสดงให้เห็นถึงการผลักดันการใช้ทรัพยากรอย่างยั่งยืนในการแข่งขันกีฬา ด้วยการร่วมมือกับบริษัทด้านพลังงานระหว่างประเทศฟอร์ทัม ยาเวนพา (Fortum Jarvenpaa) ที่เห็นประโยชน์จากขี้ม้าจำนวนมากในการแข่งขันนี้ ซึ่งนำมาใช้เป็นแหล่งพลังงานหมุนเวียนได้

ในโครงการเริ่มแรกเมื่อปี 2017 โครงการ Fortum HorsePower นำไฟฟ้าจากขี้ม้ามาใช้ในส่วนของเครื่องทำความร้อนในคอกม้าชั่วคราว 200 แห่งระหว่างการแข่งขัน ก่อนจะเพิ่มขึ้นเรื่อยๆ และในปีหน้าคาดว่าม้าที่เข้าแข่งขันราว 235 ตัว จะผลิตขี้ม้าได้ราว 112 ตัน นั่นเท่ากับเป็นพลังงานไฟฟ้าราว 168 เมกะวัตต์ เพียงพอสำหรับกิจกรรมการแข่งขันต่อเนื่อง 4 วัน และเหลือสำหรับแบ่งเป็นกระแสไฟฟ้าใช้ทำความร้อนในแฟลตขนาดเล็ก 26 จุดในเฮลซิงกิได้นาน 1 เดือนเต็ม

cr. https://www.mhesi.go.th/home/index.php/pr/news/597-smart-farmer-1-1","https://www.stkc.go.th/sites/default/files/stiarticle_images/1573456116.jpg"
"2126","ปะการังในฮาวายเริ่มกัดขาวเพราะน้ำทะเลอุ่นขึ้นรอบใหม่","Fri, 2019-11-08 09:35","http://www.stkc.go.th/node/2126","วิทยาศาสตร์ธรรมชาติ","","Jamison Gove นักสมุทรศาสตร์วิทยาแห่งสถาบันสมุทรศาสตร์วิทยาเเละชั้นบรรยากาศโลกเเห่งชาติสหรัฐฯ หรือ NOAA (National Oceanic and Atmospheric Administration) กล่าวว่า ในปี 2015 ฮาวายเจอกับภาวะน้ำทะเลอุ่นขึ้นสูงที่สุดเป็นประวัติการณ์

เขาบอกว่าที่สำคัญที่สุด อุณหภูมิของน้ำทะเลในฮาวายที่ร้อนขึ้นในปีนี้สูงกว่าในปีค.ศ. 2015

ทีมนักวิจัยซึ่งใช้อุปกรณ์ไฮเทคในการเฝ้าดูแนวปะการังของฮาวาย พบสัญญาณระยะเริ่มต้นของภาวะกัดขาวของปะการังในบริเวณ Papa Bay เเละในจุดอื่น ๆ ซึ่งมีต้นเหตุจากคลื่นน้ำทะเลอุ่นขึ้น และมีการพยากรณ์ว่า น้ำทะเลในมหาสมุทรเเปซิฟิกทางเหนือจะยังส่งคลื่นความร้อนไปยังบริเวณน่านน้ำของเกาะฮาวายต่อไปจนถึงเดือนตุลาคม

Gove กล่าวว่า อุณหภูมิของน้ำทะเลได้เพิ่มสูงมาเป็นระยะเวลานาน ปัญหาไม่ได้อยู่เพียงเเค่ว่าน้ำทะเลอุ่นขึ้นเท่าใดเท่านั้น เเต่น้ำทะเลจะคงความอุ่นไปนานเเค่ไหน

แนวปะการังทั่วโลกมีความสำคัญมากเพราะนอกจากจะเป็นแหล่งที่อยู่ของปลาเเล้ว ยังเป็น แหล่งอาหารเเละยาของมนุษย์อีกด้วย แนวปะการังยังทำหน้าที่เป็นแนวกั้นตามธรรมชาติเเก่แนวชายฝั่งที่ช่วยลดเเรงกระแทกของคลื่นทะเล เเละช่วยปกป้องแนวชายฝั่งที่มีคนอาศัยอยู่หนาเเน่นจากคลื่นทะเลที่สูงขึ้นในช่วงที่เกิดพายุเฮอร์ริเคน

ในฮาวาย แนวปะการังยังมีบทบาทสำคัญทางเศรษฐกิจอีกด้วย ธุรกิจการท่องเที่ยวเติบโตเนื่องจากเเนวปะการังช่วยสร้างเเละปกป้องชายหาดที่สวยงามเเละขึ้นชื่อของฮาวาย มีจุดดำน้ำดูปลาเเละกีฬาดำน้ำ เเละยังช่วยสร้างคลื่นที่ดึงดูดนักเล่นกระดานโต้คลื่นจากทั่วโลกให้ไปเที่ยวฮาวาย

อย่างไรก็ตาม Gove ย้ำว่าอุณหภูมิของน้ำทะเลไม่ได้อุ่นขึ้นไปทั่วทั้งรัฐฮาวาย เขากล่าวว่าทิศทางลม กระเเสน้ำทะเล เเละเเม้เเต่ลักษณะต่าง ๆ ทางภูมิศาสตร์ บนแผ่นดินล้วนมีผลต่อการเกิดคลื่นความร้อนจุดต่าง ๆ ในทะเล

Gove กล่าวว่า ภูเขาไฟลูกใหญ่สองลูกบนเกาะ Big Island ที่กันลมพัดผ่าน ทำให้ฝั่งตะวันตกของเกาะซึ่งเป็นที่ตั้งของ Papa Bay กลายเป็นจุดที่ร้อนที่สุดจุดหนึ่งของรัฐ เเละเป็นจุดที่เกิดภาวะปะการังกัดขาวมากที่สุดจุดหนึ่ง

เขาบอกว่า ในบริเวณอ่าวเเห่งนี้เกิดภาวะกัดขาวกับปะการังเกือบทุกสายพันธุ์ เเละปะการังเหล่านี้ยังอยู่ในสภาพที่กำลังฟื้นตัวจากภาวะกัดขาวเมื่อ 4 ปีเเล้ว เเละอาจทนทานต่อคลื่นน้ำทะเลร้อนครั้งใหม่ได้ไม่ดีนัก

ทาง NOAA ชี้ว่า คลื่นน้ำร้อนในทะเลเกิดจากหลายสาเหตุด้วยกัน รวมทั้งสภาพที่อากาศมีความดันต่ำเป็นเวลานาน ระหว่างฮาวายกับอลาสก้าที่ทำให้ความเเรงของลมอ่อนลง ซึ่งทำให้อุณหภูมิบนผิวหน้าน้ำทะเลทั่วมหาสมุทรแปซิฟิกทางเหนืออุ่นขึ้น

สำหรับปะการัง น้ำทะเลร้อนสร้างความเครียดเเก่ปะการัง เเละหากเรื้อรังต่อไปก็จะทำให้ปะการังตายลง ซึ่งจะทำให้เเนวปะการังล่มสลาย

Greg Asner นักนิเวศวิทยาเเละผู้อำนวยการของ Center for Global Discovery and Conservation Science มหาวิทยาลัยแห่งรัฐแอริโซน่า กล่าวว่า ปะการังเกือบทุกสายพันธุ์ที่ทีมงานได้เฝ้าติดตามดู เกิดภาวะกัดขาวบางส่วน เขาเเละทีมงานได้ดำน้ำลงไปสำรวจปะการังในอ่าวเมื่อเร็ว ๆ นี้

Asner กล่าวว่า ตัวเซ็นเซอร์ต่าง ๆ เเสดงให้เห็นว่า น้ำในอ่าวนี้อุ่นขึ้นกว่าอุณหภูมิปกติ ในช่วงนี้ของปีประมาณ 3.5 องศาฟาเรนไฮท์ เขากล่าวว่า หลังภาวะคลื่นน้ำร้อนในทะเลยุติลง ทีมงานจะรู้ชัดเจนมากขึ้นว่าต้องวางแผนฟื้นฟูปะการังในจุดใดบ้าง","https://www.stkc.go.th/sites/default/files/stiarticle_images/1573180510.jpg"
"2122"," “วอทส์แอพ” ฟ้อง บ.อิสราเอล วางซอฟต์แวร์สอดแนมทั่วโลก","Thu, 2019-11-07 10:35","http://www.stkc.go.th/node/2122","วิศวกรรมศาสตร์และเทคโนโลยี","","วอทส์แอพ (WhatsApp) แอพพลิเคชั่นส่งข้อความฟรีบนสมาร์ทโฟน สั่งฟ้องบริษัท NSO ผู้พัฒนาซอฟต์แวร์สอดแนม โดยอ้างว่าให้ความช่วยเหลือรัฐบาลอิสราเอลในการสอดแนมโทรศัพท์ของผู้ใช้ราว 1,400 รายใน 4 ทวีปทั่วโลก โดยมีเป้าหมายเป็นนักการทูต สื่อมวลชน และเจ้าหน้าที่ระดับสูงของรัฐบาลประเทศต่างๆ ตามรายงานของรอยเตอร์ส

ทางวอทส์แอพ ซึ่งมีเฟสบุ๊กเป็นเจ้าของ ได้ยื่นฟ้องศาลรัฐบาลกลางสหรัฐฯในซานฟรานซิสโก อ้างว่าบริษัท NSO บริษัทเอกชนของอิสราเอล ช่วยเหลือกิจการสอดแนมของรัฐบาลใน 20 ประเทศ อาทิ เม็กซิโก สหรัฐอาหรับเอมิเรตส์ และบาห์เรน แต่บริษัท NSO ปฏิเสธข้อกล่าวหานี้ และว่าบริษัทมุ่งพัฒนาระบบเพื่อช่วยเหลือหน่วยงานบังคับใช้กฏหมายในการต่อต้านการก่อการร้ายและปราบปรามอาชญากรรมร้ายแรงเท่านั้น

เมื่อเดือนพฤษภาคม วอทส์แอพ พบจุดบกพร่องของแอพพลิเคชั่น ที่ทำให้แฮกเกอร์สามารถติดตั้งซอฟต์แวร์สอดแนมบนโทรศัพท์มือถือ โดยไม่จำเป็นต้องกดรับสายผ่านการโทรหาเป้าหมายที่ใช้แอพพลิเคชั่นดังกล่าวได้ ก่อนจะพบว่าระบบสอดแนมดังกล่าวได้รับการพัฒนาจากหน่วยงาน NSO Group บริษัทเอกชนของอิสราเอลซึ่งเป็นที่รู้จักในการพัฒนาซอฟต์แวร์สอดแนมให้กับรัฐบาลอิสราเอล

ด้านบริษัทรักษาความปลอดภัยบนโลกไซเบอร์ Citizen Lab ในแคนาดา ที่ร่วมสืบสวนกรณีดังกล่าว เปิดเผยกับรอยเตอร์สว่าสามารถระบุเป้าหมายของการสอดแนมผ่านมัลแวร์ดังกล่าว แต่ไม่สามารถระบุชื่อของเป้าหมายได้ เพียงแต่บอกว่าหนึ่งในนั้นคือผู้ดำเนินรายการโทรทัศน์ที่มีชื่อเสียง

ปัจจุบัน แอพพลิเคชั่น วอทส์แอพ มีผู้ใช้ราว 1,500 ล้านคนทั่วโลก ได้ปรับปรุงแก้ไขจุดบกพร่องดังกล่าว เพื่อป้องกันการถูกเจาะล้วงข้อมูลผ่านแอพพลิเคชั่นแล้ว

ที่มา https://www.voathai.com/a/whatsapp-sued-israely-nso-firm-for-spyware-10292019/5145032.html","https://www.stkc.go.th/sites/default/files/stiarticle_images/1573097704.jpg"
"2121","คุณสามารถพิมพ์ข้อความบนโทรศัพท์สมาร์ทโฟนได้เร็วแค่ไหน?","Thu, 2019-11-07 10:32","http://www.stkc.go.th/node/2121","วิศวกรรมศาสตร์และเทคโนโลยี","","มีชาวอเมริกันจำนวนมากที่ใช้โทรศัพท์สมาร์ทโฟนในกิจกรรมการสื่อสารส่วนใหญ่หรือทั้งหมดในแต่ละวัน ทำให้คนเหล่านั้นสามารถพิมพ์อีเมลและพิมพ์ข้อความบนโทรศัพท์ได้รวดเร็วขึ้น

แต่การพิมพ์ข้อความโดยใช้อุปกรณ์อิเล็กทรอนิกส์นั้นจะสามารถทำได้เร็วแค่ไหนเมื่อเทียบกับการพิมพ์บนแป้นพิมพ์แบบดั้งเดิม คณะนักวิจัยได้ทำการทดลองเพื่อหาคำตอบของเรื่องนี้กับอาสาสมัครกว่า 37,000 คนจากกว่า 160 ประเทศ

การศึกษานี้เป็นโครงการของคณะนักวิจัยจากมหาวิทยาลัย Aalto ประเทศฟินแลนด์มหาวิทยาลัยเคมบริดจ์ ประเทศอังกฤษและสถาบันเทคโนโลยี ETH Zurich ประเทศสวิสเซอร์แลนด์ โดยการใช้ระบบอินเทอร์เน็ตเพื่อทดสอบความเร็วในการพิมพ์ข้อความบนโทรศัพท์สมาร์ทโฟน

อาสาสมัครทั้งที่ใช้ระบบ Android และ iPhone ใช้โทรศัพท์โดยเฉลี่ยประมาณวันละหกชั่วโมง ส่วนใหญ่กล่าวว่าพวกเขาใช้นิ้วหัวแม่มือทั้งสองข้างในการพิมพ์ข้อความ และส่วนใหญ่ใช้แป้นพิมพ์มาตรฐานในโทรศัพท์สมาร์ทโฟนของตน

ในการทดลองนี้อาสาสมัครทุกคนจะได้รับประโยคภาษาอังกฤษ 15 ประโยคเพื่อพิมพ์ลงในโทรศัพท์ของตนอย่างรวดเร็วและแม่นยำที่สุดเท่าที่จะเป็นไปได้ นักวิจัยพบว่าคนเหล่านั้นพิมพ์ข้อความโดยเฉลี่ยประมาณ 36 คำต่อนาที โดยมีอัตราการพิมพ์ผิดอยู่ที่ 2.3%

นักวิจัยตั้งข้อสังเกตว่าการพิมพ์ข้อความ 36 คำต่อนาทีนั้นช้ากว่าอัตราเฉลี่ยในการใช้แป้นพิมพ์คอมพิวเตอร์อยู่ราว 25% การศึกษาของมหาวิทยาลัยเคมบริดจ์เมื่อปีพ.ศ. 2561 ระบุว่าความเร็วเฉลี่ยสำหรับนักพิมพ์แป้นพิมพ์คอมพิวเตอร์อยู่ที่ประมาณ 52 คำต่อนาที

นักวิจัยตั้งข้อสังเกตว่าผู้ที่พิมพ์โดยใช้แป้นพิมพ์ เริ่มพิมพ์กันช้าลงมาเป็นเวลาหลายปีแล้ว 75% ของผู้ที่เข้าร่วมการศึกษามีความเร็วในการพิมพ์ต่ำกว่า 44 คำต่อนาที แต่ผู้ที่พิมพ์ข้อความโดยใช้โทรศัพท์ได้เร็วที่สุดสามารถพิมพ์ได้มากกว่า 80 คำต่อนาที

อย่างไรก็ตามผลการศึกษานี้ไม่แสดงความแตกต่างเรื่องมาตรฐานความเร็วในการพิมพ์ระหว่างเพศชายและเพศหญิง โดยอาสาสมัครที่ใช้นิ้วหัวแม่มือทั้งสองนิ้ว หรือใช้สองนิ้วในการพิมพ์ข้อความนั้นสามารถพิมพ์ได้เร็วถึง 38 คำต่อนาที ส่วนผู้ที่ใช้นิ้วเดียวพิมพ์ได้เพียง 29 คำต่อนาที

ทั้งนี้กลุ่มที่พิมพ์ได้เร็วที่สุดคือกลุ่มที่มีอายุระหว่าง 10 ถึง 19 ปี ความเร็วเฉลี่ยเกือบ 40 คำต่อนาที กลุ่มคนอายุ 40 ถึง 49 ปีพิมพ์ได้ 29 คำต่อนาที และผู้ที่มีอายุ 50 ถึง 59 ปีพิมพ์ได้เพียง 26 คำต่อนาทีเท่านั้นเอง

ท่ี่มา https://www.voathai.com/a/how-fast-can-you-write-on-your-smartphone/5138938.html","https://www.stkc.go.th/sites/default/files/stiarticle_images/1573097577.jpg"
"2116","เภสัชกรแคเมอรูนประดิษฐ์อุปกรณ์ตรวจหายาปลอม","Fri, 2019-11-01 09:08","http://www.stkc.go.th/node/2116","วิทยาศาสตร์การแพทย์","","แต่ละปีมีประชากรหลายหมื่นคนทั่วแอฟริกาที่ต้องเสียชีวิต หรือมีอาการเจ็บป่วยจากการใช้ยาปลอม ดังนั้น Franck Verzefé เภสัชกรชาวแคเมอรูนจึงได้พัฒนาอุปกรณ์ที่ใช้ปัญญาประดิษฐ์หรือ AI ในการตรวจสอบว่ายานั้นๆ เป็นยาปลอมหรือยาจริง

Moki Edwin Kindzeka นำรายงานของ Anne Nzouankeu จาก ดูอาลา ประเทศแคเมอรูนมาถ่ายทอดเสนอ

นายแพทย์ชาวฝรั่งเศส Lionel Nana กล่าวว่าเขามักจะเห็นผู้ป่วยที่คลินิกในดูอาลา ที่ยังคงป่วยอยู่ไม่หายเพราะการใช้ยาปลอม และนั่นก็เป็นเหตุผลที่เขานำอุปกรณ์นี้มาใช้ทันทีเมื่อทราบว่าสามารถช่วยชี้ได้ว่ายาที่ใช้เป็นยาจริงหรือยาปลอม และว่าก่อนหน้านี้ ยาที่เขาสั่งให้แก่ผู้ป่วย ไม่ได้ให้ผลดีเสมอไป แต่ตั้งแต่มีอุปกรณ์นี้ เขาสามารถรับประกันได้เลยว่าการดูแลผู้ป่วยดีขึ้นอย่างน้อย 90%

นายแพทย์ Nana ใช้อุปกรณ์แบบพกพาที่เรียกว่า True-Spec ที่สร้างโดยเภสัชกรชาวแคเมอรูน

โดยการวางยาไว้บนอุปกรณ์ดังกล่าว เพียงไม่ถึง 10 วินาที อุปกรณ์จะวิเคราะห์องค์ประกอบทางเคมีของยาและส่งผลลัพธ์กลับไปยังโทรศัพท์มือถือที่เชื่อมต่อกับอุปกรณ์นี้

หากเป็นยาจริงอุปกรณ์จะแสดงองค์ประกอบของยา และหากเป็นยาปลอมอุปกรณ์จะแสดงผลว่า “ไม่สามารถระบุองค์ประกอบของยาได้”

อุปกรณ์ดังกล่าวได้รับการตอบรับอย่างดีจากวิทยาลัยเภสัชกรแห่งประเทศแคเมอรูน โดยเฉพาะอย่างยิ่งหลังจากที่องค์การอนามัยโลกได้เตือนว่ามีการแพร่จำหน่ายของยาความดันโลหิตสูงปลอมในแคเมอรูน และวัคซีนโรคเยื่อหุ้มสมองอักเสบปลอมในไนเจอร์

Christopher Ampoam นายแพทย์ชาวฝรั่งเศสจากวิทยาลัยเภสัชกรแห่งประเทศแคเมอรูนกล่าวว่า การใช้แอพพลิเคชั่นนี้จะช่วยให้แพทย์ทั้งหลายมั่นใจในคุณภาพของยาที่พวกเขาสั่งให้ผู้ป่วย และยังช่วยให้บรรดาผู้บริโภคมั่นใจในคุณภาพของยาที่ใช้อีกด้วย

True-Spec ได้รับการเสนอชื่อให้เป็น 1 ใน 30 นวัตกรรมที่เข้ารอบสุดท้ายในการแข่งขันด้านนวัตกรรมขององค์กรอนามัยโลกประจำปีพ.ศ. 2562 ซึ่งเป็นการแข่งขันเพื่อแสดงความตระหนักรู้ถึงนวัตกรรมเชิงสุขภาพที่สามารถตอบสนองต่อความต้องการด้านสาธารณสุขของแอฟริกาได้

สำหรับตอนนี้อุปกรณ์ที่ว่านี้มีใช้เฉพาะในแคเมอรูนเท่านั้น Franck Verzéfé ผู้ประดิษฐ์คิดค้น True-Spec กล่าวว่าประเทศอื่นๆ ในแอฟริกาได้แสดงความสนใจที่จะนำอุปกรณ์นี้ไปใช้กันแล้ว

และว่าขั้นตอนต่อไปคือการร่วมมือกับรัฐบาลของประเทศต่างๆ ในแอฟริกา เพื่อให้รัฐบาลได้มีส่วนร่วมมากขึ้นในการต่อสู้กับการผลิตยาปลอม และหาทางออกที่แท้จริงเพื่อช่วยแก้ปัญหาของชาวแอฟริกัน เนื่องจากประชากรชาวแอฟริกันเป็นผู้ได้รับผลกระทบจากยาปลอมมากที่สุด

อย่างไรก็ตาม การศึกษาของสหภาพยุโรปเมื่อปีที่แล้วพบว่าเกือบครึ่งหนึ่งของยาปลอม หรือยาที่มีคุณภาพต่ำทั้งหมดที่รายงานไปยังองค์การอนามัยโลก ถูกพบอยู่ทางตอนใต้ของทะเลทรายซาฮาร่าในแอฟริกา ในรายงานยังระบุด้วยว่าเฉพาะยาต้านมาลาเรียปลอมเพียงอย่างเดียว ก็ทำให้มีผู้เสียชีวิตปีละมากกว่า 64,000 คน

cr.https://www.voathai.com/a/cameroon-fake-drugs-detector/5087408.html","https://www.stkc.go.th/sites/default/files/stiarticle_images/1572574082.jpg"
"2113","เก่งเหมือนกิ้งก่า? มนุษย์สามารถซ่อมสร้างกระดูกอ่อนบางส่วนได้เอง","Thu, 2019-10-31 09:25","http://www.stkc.go.th/node/2113","วิทยาศาสตร์การแพทย์","","ถึงแม้มนุษย์จะไม่มีขีดความสามารถในการสร้างอวัยวะบางส่วนที่ถูกตัดขาดหรือเสียหายไปขึ้นมาใหม่เหมือนกับสัตว์เลื้อยคลานประเภทกิ้งก่าได้ก็ตาม แต่นักวิจัยของมหาวิทยาลัย Duke ซึ่งเสนอรายงานทางวารสาร Science Advances พบว่า กระดูกอ่อนในข้อต่อของอวัยวะบางส่วนของมนุษย์นั้นสามารถซ่อมแซมตัวเองได้ในระดับหนึ่ง แม้ว่าจะทำได้ไม่ดีหรือเร็วเท่าในสัตว์เลื้อยคลานบางชนิด

นักวิจัยทราบว่าสัตว์บางชนิด เช่น กิ้งก่า ปลาม้าลาย และ axoloti หรือปลาเดินได้ในเม็กซิโกนั้น มีความสามารถในการซ่อมแซมและสร้างอวัยวะขึ้นทดแทน เพราะมีโมเลกุลชนิดหนึ่งที่เรียกว่า microRNA ซึ่งทำหน้าที่ควบคุมกระบวนการซ่อมแซมเนื้อเยื่อในกระดูกข้อต่อ

ขณะเดียวกันนักวิจัยก็พบว่า มนุษย์เราก็มีโมเลกุล microRNA ที่ว่านี้เช่นกัน แต่ความสามารถของโมเลกุล microRNA ในการซ่อมแซมในร่างกายมนุษย์นั้นจะแตกต่างกันไปสำหรับอวัยวะแต่ละส่วน

โดยโมเลกุล microRNA จะทำงานได้อย่างดีหรือแข็งขันสำหรับกระดูกข้อเท้า แต่จะทำงานได้ไม่ดีเท่าสำหรับหัวเข่าหรือสะโพก

ถึงกระนั้นก็ตาม นักวิจัยของมหาวิทยาลัย Duke ผู้ศึกษาเรื่องนี้ก็บอกว่า รู้สึกตื่นเต้นที่ได้พบกลไกการทำงานซึ่งเป็นตัวควบคุมกระบวนการซ่อมสร้างอวัยวะนี้ในเนื้อเยื่อกระดูกอ่อนของคน และเรียกความสามารถในเรื่องนี้ว่าเป็น “ความสามารถแบบกิ้งก่าที่แฝงอยู่ในตัวคน”

อย่างไรก็ตาม เนื่องจากความสามารถในการซ่อมแซมตัวเองของกระดูกอ่อนในอวัยวะแต่ละส่วนของมนุษย์นั้นไม่เท่ากัน คือกระดูกข้อเท้าจะมีความสามารถในการซ่อมแซมตัวเองได้มากที่สุด ตามด้วยหัวเข่าและกระดูกสะโพก ดังนั้นเรื่องนี้จึงดูจะเป็นคำตอบว่า ทำไมผู้ที่บาดเจ็บที่ข้อเท้าจึงมีโอกาสหายหรือฟื้นตัวได้เร็วกว่าการบาดเจ็บที่หัวเข่าหรือสะโพก

นักวิจัยกล่าวด้วยว่า เรื่องนี้อาจเป็นข่าวดี เพราะในอนาคตอาจมีการใช้โมเลกุล microRNA ฉีดเข้าไปในกระดูกข้อต่อเพื่อช่วยรักษากระดูกที่เสียหาย หรือเพื่อป้องกันโรคข้ออักเสบ รวมทั้งอาจเป็นพื้นฐานสำหรับโอกาสที่จะสร้างอวัยวะขึ้นมาทดแทนด้วย

cr. https://www.voathai.com/a/salamander-like-ability-ct/5135592.html","https://www.stkc.go.th/sites/default/files/stiarticle_images/1572488749.jpg"
"2111","นักวิจัยอเมริกัน “สอนหนูขับรถ” เพื่อศึกษาฮอร์โมนป้องกันโรคซึมเศร้า","Wed, 2019-10-30 08:39","http://www.stkc.go.th/node/2111","วิทยาศาสตร์การแพทย์","","การทดลองให้หนูขับรถขนาดจิ๋วที่ว่านี้ เกี่ยวข้องกับการศึกษาสารที่ร่างกายหลั่งออกมาเพื่อรับมือกับสถานการณ์ที่ตึงเครียด และนักวิจัยเชื่อว่าความรู้ที่ได้อาจมีประโยชน์ต่อคำเเนะนำเพื่อให้มนุษย์มีสุขภาพจิตที่ดีขึ้นได้ไม่มากก็น้อย

สื่อซีเอ็นเอ็นรายงานว่า นักวิทยาศาสตร์ที่มหาวิทยาลัยริชมอนด์ ในสหรัฐฯ เริ่มการทดลองด้วยการแบ่งหนูเป็นสองกลุ่ม กลุ่มแรกให้อยู่ในสภาพเเวดล้อมที่มีสิ่งกระตุ้น โดยเฉพาะของเล่นต่าง ๆ และกลุ่มที่สอง ให้อยู่ในกรงซึ่งไร้สิ่งกระตุ้น

จากนั้นหนูทั้งสองกลุ่มถูกจับมาใส่พาหนะที่ทำจากพาชนะพลาสติกที่ต่อกับล้อ หน้าตาเหมือนรถขนาดจิ๋ว ภายในมีที่เร่งมอร์เตอร์ให้รถขับเคลื่อนไปข้างหน้า หากว่าหนูตัวใดสามารถทำให้รถเเล่นได้ไกลจากจุดตั้งต้นถึงอีกฝั่งหนึ่งของพื้นที่ที่ถูกจัดไว้ได้ รางวัลที่รอพวกมันอยู่ก็คือขนมกรุบกรอบรสหวาน

ปรากฏว่าหนูที่ถูกเลี้ยงดูในสภาพเเวดล้อมที่มีสิ่งกระตุ้น สามารถขับรถคันจิ๋วนี้ได้ดี ส่วนกลุ่มที่เคยอยู่เเต่ในกรง ‘สอบตก’ ในการขับรถครั้งนี้

เคลลีย์ แลมเบิร์ต (Kelly Lambert) ผู้นำทีมวิจัยครั้งที่ Behavioral Neuroscience Laboratory แห่งมหาวิทยาลัยริชมอนด์ ศึกษาถึงสารที่สมองของหนูเหล่านี้หลั่งออกมา ด้วยการวิเคราะห์อุจจาระของพวกมัน

สิ่งที่พบอย่างชัดเจนในหนูทั้งสองกลุ่ม คือ ปริมาณฮอร์โมนที่เรียกว่า corticosterone
สารอีกชนิดหนึ่งที่พบในอุจจาระหนูในการทดลองคือ DHEA ซึ่งมีหน้าที่ควบคุมปฏิกิริยาที่เกิดขึ้นในร่างกายเมื่อเผชิญหน้ากับความเครียด

ซีเอ็นเอ็นระบุโดยอ้างข้อมูลของ นักวิจัย เคลลีย์ แลมเบิร์ตว่า corticosterone ถูกหลั่งออกมาเมื่อร่างกายต้องเจอเรื่องตื่นเต้น เผชิญกับความกังวล และความกลัว ทั้งเรื่องเล็กและเรื่องใหญ่

ส่วน DHEA เป็นสารที่ป้องกันไม่ให้ร่างกายเกิดความเครียดยาวนาน จากปริมาณ corticosterone ที่อาจมีมากจนเป็นพิษ

นักวิจัยพบว่าการให้หนูทำสิ่งที่ยาก เช่น ขับรถในการทดลองนี้ ช่วยฝึกให้พวกมันจัดการกับเหตุการณ์ตึงเครียด และฟื้นจากสภาพตระหนกตกใจ

อาจารย์แลมเบิร์ต กล่าวว่า ดูเหมือนว่าการให้หนูบังคับพาหนะ เปรียบเหมือนการให้หนูฝึกรับรู้ถึงความสามารถในการควบคุมสถานการณ์

ความรู้ที่ได้จากการทดลองนี้สามารถปรับใช้กับมนุษย์ได้ แม้คนเราจะมีสมองที่ซับซ้อนกว่าหนูมาก กล่าวคือ นักวิทยาศาสตร์ทราบว่าสารที่หนูหลั่งออกมา แสดงถึงการฟื้นตัวจากสถานการณ์ที่เกิดความเครียด ซึ่งความสามารถนี้เป็นเครื่องมือป้องกันด่านเเรกของความเจ็บป่วยทางใจ เช่น โรคซึมเศร้าได้

ผู้ทำงานวิจัยชิ้นนี้เรียกการป้องกันความเจ็บป่วยทางจิตด้วยการปรับพฤติกรรม ว่า ‘behaviorceuticals’ ซึ่งช่วยให้ร่างกายหลั่งฮอร์โมนที่ป้องกันการเกิดความเครียดระยะยาวได้

สำหรับมนุษย์ สิ่งที่เทียบเคียงได้กับ ‘กิจกรรมขับรถของหนู’ ในการทดลอง อาจจะเป็นงาน ประเภท การถักไหมพรม ที่ฝึกการประสานงานของนิ้ว อุ้งมือ และสมองไปพร้อม ๆ กัน นั่นเอง

เพราะกิจกรรมเหล่านี้มีส่วนสร้างความเชื่อมั่นในความสามารถของเราว่าจะควบคุมสถานการณ์ตรงหน้าได้ แม้ว่างานจะค่อนข้างซับซ้อนกว่าปกติก็ตาม

cr. https://www.voathai.com/a/rat-stress-ro/5138927.html","https://www.stkc.go.th/sites/default/files/stiarticle_images/1572399584.jpg"
"2108","'เนลล็อปโทเดส เกรเต้' แมลงพันธุ์ใหม่ตั้งชื่อตาม ""เกรตต้า ธันเบิร์ก""","Tue, 2019-10-29 13:35","http://www.stkc.go.th/node/2108","วิทยาศาสตร์ธรรมชาติ","","แมลงปีกแข็งพันธุ์ใหม่ได้รับการตั้งชื่อตามนักรณรงค์เพื่อสิ่งแวดล้อมวัย 16 ปีชาวสวีเดน เกรตต้า ธันเบิร์ก (Greta Thunberg)

พิพิธภัณฑ์ประวัติศาสตร์ธรรมชาติในกรุงลอนดอน ระบุว่า แมลงพันธุ์นี้ถูกจัดอยู่ในวงศ์ Ptiliidae และมีขนาดเล็กมาก ซึ่งมันได้รับการตั้งชื่อว่า 'เนลล็อปโทเดส เกรตเต้' ตามชื่อของ เกรตต้า

แมลงตัวนี้มีความยาวไม่ถึง 1 มิลลิเมตร ไม่มีดวงตาและไม่มีปีก ถูกค้นพบเมื่อคริสทศวรรษ 1960 จากตัวอย่างของดินและเศษใบไม้ที่ถูกส่งมาจากกรุงไนโรบี ประเทศเคนย่า เมื่อปี ค.ศ.1978

คุณไมเคิล ดาร์บี้ นักวิทยาศาสตร์ที่พิพิธภัณฑ์แห่งนี้ผู้เป็นคนตั้งชื่อแมลงพันธุ์ใหม่ บอกว่า เกรตต้าคือขวัญใจของตน เธอคือผู้เรียกร้องให้ปกป้องโลก ซึ่งตนคิดว่านี่เป็นโอกาสที่ดีที่จะสร้างความตระหนักต่อสิ่งที่เธอทำ

นักวิทยาศาสตร์ผู้นี้บอกว่า เขาตั้งชื่อแมลงตัวจิ๋วนี้ตามชื่อ ""เกรตต้า"" ไม่ใช่เพราะขนาด แต่เพราะแรงบันดาลใจที่เธอส่งผ่านไปยังผู้คนทั่วโลก

Cr. https://www.voathai.com/a/beetile-named-after-greta-thunburg/5139887.html","https://www.stkc.go.th/sites/default/files/stiarticle_images/1572330958.jpg"
"2093","ทางการสหรัฐฯ สั่งสอบแอพฯ TikTok ของจีน หวั่นเป็นภัยความมั่นคง","Mon, 2019-10-28 10:26","http://www.stkc.go.th/node/2093","วิศวกรรมศาสตร์และเทคโนโลยี","","2 วุฒิสมาชิกของสหรัฐฯ เรียกร้องให้หน่วยงานด้านความมั่นคงตรวจสอบแอพพลิเคชั่น TikTok แอพพลิเคชั่นแชร์คลิปวิดีโอสั้นขวัญใจวัยรุ่นเจน Z หวั่นเป็นภัยความมั่นคงของประเทศ

วุฒิสมาชิกพรรคเดโมแครต ชัค ชูเมอร์ และวุฒิสมาชิก ทอม คอตตอน จากพรรครีพับลิกัน ยื่นจดหมายถึงนายโจเซฟ แมคไกวร์ รักษาการผู้อำนวยการสำนักงานข่าวกรองแห่งชาติ พุ่งเป้าไปที่แอพพลิเคชั่น TikTok ที่ได้รับความนิยมในหมู่วัยรุ่นทั่วโลกขณะนี้

โดยทั้ง 2 แสดงความกังวลถึงการเก็บข้อมูลผู้ใช้ของแอปพลิเคชั่น และการเซนเซอร์เนื้อหาที่เป็นประเด็นอ่อนไหวหรือเกี่ยวข้องกับรัฐบาลจีน ซึ่งอาจจำกัดการเข้าถึงเนื้อหาของผู้ใช้ในอเมริกาหรือไม่ และส่วนหนึ่งของจดหมายถึงสำนักงานข่าวกรองแห่งชาติ ระบุว่าด้วยยอดดาวน์โหลดแอพพลิเคชั่นดังกล่าวมากกว่า 111 ล้านดาวน์โหลด เฉพาะในสหรัฐฯ แอพพลิเคชั่น TikTok ถือเป็นภัยคุกคามด้านความมั่นคงอย่างหนึ่งที่เราไม่อาจเพิกเฉยได้

แอพพลิเคชั่น TikTok เป็นของบริษัท Bytedance Technology จากประเทศจีน เป็นช่องทางให้ผู้ใช้สร้างและตัดต่อคลิปวิดีโอสั้นๆ และแชร์บนสื่อสังคมออนไลน์ โดยจะเก็บข้อมูลผู้ใช้ในสหรัฐฯและอีกหลายประเทศทั่วโลกที่สามารถใช้แอพพลิเคชั่นดังกล่าวได้

อย่างไรก็ตาม สำนักข่าวรอยเตอร์ส รายงานว่า โฆษกของ TikTok ปฏิเสธข้อกล่าวหาเรื่องการเซนเซอร์เนื้อหาจากจีน และว่ารัฐบาลจีนไม่มีอำนาจในการควบคุมแอพพลิเคชั่น TikTok เนื่องจากแอพฯนี้ไม่เปิดให้ดาวน์โหลดในจีน แต่จะมีอีกแอพพลิเคชั่นแบบเดียวกันภายใต้ชื่อ Douyin

cr. https://www.voathai.com/a/tik-tok-investigation-10252019/5140015.html","https://www.stkc.go.th/sites/default/files/stiarticle_images/1572233161.jpg"
"2085","รู้จัก 'บล็อบ' สิ่งมีชีวิตสุดประหลาด ฆ่าไม่ตาย เรียนรู้ได้โดยไม่ต้องใช้สมอง","Fri, 2019-10-25 10:39","http://www.stkc.go.th/node/2085","วิทยาศาสตร์ธรรมชาติ","","สิ่งมีชีวิตล่าสุดที่สวนสัตว์แห่งกรุงปารีสนำออกมาแสดงโชว์เป็นครั้งแรกของโลก คือสิ่งมีชีวิตที่ไม่มีแข้งไม่มีขา ไม่มีตาหรือปาก ไร้สมองแต่ไม่โง่ แถมยังฆ่าไม่ตายง่าย ๆ อีกด้วย

ชื่อของเจ้าตัวนี้ คือ “บล็อบ” (Blob) สิ่งมีชีวิตเซลล์เดียวสีเหลืองที่ถูกจัดให้อยู่ในตระกูล Myxomycete หรือตระกูล “ราเมือก” ชนิดหนึ่ง

บรูโน่ ดาวิด (Bruno David) ผู้อำนวยการพิพิธภัณฑ์ประวัติศาสตร์ธรรมชาติ บอกกับสำนักข่าวรอยเตอร์ว่า “บล็อบ” เป็นสิ่งมีชีวิตที่มหัศจรรย์ที่สุดชนิดหนึ่งของโลก บล็อบมีชีวิตอยู่บนโลกนี้มาหลายล้านปีแล้ว แต่ยังไม่มีใครรู้เลยว่า บล็อบเป็นตัวอะไรกันแน่ เพราะบล็อบมีพฤติกรรมของทั้งสัตว์และเชื้อราอยู่ในตัวเดียวกัน

ความมหัศจรรย์อย่างหนึ่งของบล็อบ คือบล็อบไม่มีสมองหรือระบบประสาท แต่กลับมีความสามารถเรียนรู้ขั้นสูง สามารถจดจำและแก้ปัญหาได้

ดาวิดบอกว่า บล็อบสามารถเรียนรู้ที่จะข้ามสิ่งกีดขวาง หรืออุปสรรคเพื่อไปหาแหล่งอาหาร และยิ่งผ่านการฝึกฝนมากเท่าไหร่ บล็อบก็ยิ่งแก้ปัญหาเร็วขึ้นเท่านั้น

นอกจากนี้ ถ้านำบล็อบ 2 ตัวมารวมกัน บล็อบตัวที่ผ่านร้อนผ่านหนาวมาก่อน ยังสามารถถ่ายทอดข้อมูลให้กับบล็อบที่ยังอ่อนต่อโลกได้อีกด้วย

ที่แปลกยิ่งกว่านั้น คือการค้นพบว่าบล็อบมีมากกว่า 700 เพศ ซึ่งเป็นกลยุทธ์อย่างหนึ่งที่ช่วยให้บล็อบสามารถสืบและขยายพันธุ์ได้อย่างรวดเร็ว

บล็อบเติบโตได้ดีในพื้นที่มืดและชื้น เช่น ในป่าดิบ ขอนไม้ที่เน่าเปื่อยผุพัง หรือตามซากใบไม้ที่ทับถมบนดินเป็นเวลานาน บล็อบไม่ชอบแดด และยังไม่ถูกกับความแห้ง เกลือ และคาเฟอีนอีกด้วย

นักวิทยาศาสตร์ตั้งชื่อ “บล็อบ” ตามชื่อภาพยนตร์ไซไฟสยองขวัญในปี ค.ศ. 1958 เรื่อง ""The Blob"" นำแสดงโดย สตีฟ แมคควีน บล็อบในหนัง เป็นสิ่งมีชีวิตจากนอกโลก หน้าตาคล้ายกาละแมสีดำที่เพิ่งกวนเสร็จใหม่ ๆ ที่ออกอาละวาดเข่นฆ่าชาวเมืองเพนซิลเวเนีย แถมยังไม่มีใครสามารถทำลายหรือหยุดยั้งได้

ในขณะที่บล็อบตัวจริง ไม่ดุร้ายกินเนื้อคนเหมือนในภาพยนตร์ แต่จะกินอาหารประเภทซีเรียล หรือธัญญาหาร บล็อบสามารถคืบคลาน เคลื่อนที่ไปหาอาหารได้ด้วยความเร็ว 4 เซนติเมตรต่อชั่วโมง และย่อยอาหารได้โดยไม่มีปัญหา ถึงแม้ว่าจะไม่มีปากหรือท้องก็ตาม

คุณสมบัติเดียวที่บล็อบตัวจริงมีเหมือนบล็อบกาละแมในหนัง คือ ความตายยาก นักวิทยาศาสตร์พบว่าเมื่อหั่นบล็อบออกเป็นสองส่วน บล็อบใช้เวลาเพียง 2 นาทีเท่านั้นที่จะรักษาเยียวยาตัวเอง จึงทำให้สิ่งมีชีวิตเซลล์เดียวชนิดนีน้ สามารถอยู่ยงคงกระพันมาได้นานหลายล้านปี


cr. https://www.voathai.com/a/blob-mysterious-bright-yellow-slime-mold/5137186.html","https://www.stkc.go.th/sites/default/files/stiarticle_images/1571974779.jpg"
"2084","กูเกิลอวดโฉม “ควอนตัมคอมพิวเตอร์” ศักยภาพเหนือซูเปอร์คอมพิวเตอร์ทั้งมวล","Thu, 2019-10-24 13:31","http://www.stkc.go.th/node/2084","วิศวกรรมศาสตร์และเทคโนโลยี","","กูเกิล ประกาศความสำเร็จด้านเทคโนโลยีครั้งสำคัญ ในการเปิดตัวระบบปฏิบัติการควอนตัมคอมพิวเตอร์ ที่อ้างว่าสามารถแก้ไขโจทย์ที่ซูเปอร์คอมพิวเตอร์ต้องใช้เวลาร่วม 10,000 ปี ให้เสร็จสิ้นได้อย่างรวดเร็วภายในไม่กี่นาที

ซีอีโอแห่งกูเกิล ซันดาร์ พิชัย แถลงก้าวแห่งความสำเร็จของเปิดตัวระบบปฏิบัติการควอนตัมคอมพิวเตอร์เมื่อวันพุธ และว่าระบบปฏิบัติการควอนตัมคอมพิวเตอร์ของกูเกิลไปถึงระดับ quantum supremacy หรือเหนือกว่าซูเปอร์คอมพิวเตอร์ทั้งมวลแล้ว

ด้านบริษัท IBM คู่แข่ง ได้ออกมาโต้กลับการแถลงความสำเร็จของกูเกิล ว่าการทดสอบคำนวณโจทย์ที่กูเกิลกล่าวถึงนั้น หากใช้คอมพิวเตอร์ธรรมดาที่มีในปัจจุบัน ใช้เวลาเพียงแค่ 2 วันครึ่ง ไม่ใช่ 10,000 ปีอย่างที่กูเกิลได้อ้างไว้ และว่าระบบปฏิบัติการควอนตัมคอมพิวเตอร์ที่ถึงเป้าหมาย quantum supremacy จะต้องทำในสิ่งที่คอมพิวเตอร์แบบดั้งเดิมทำไม่ได้

ปัจจุบัน บริษัทเทคโนโลยีทั่วโลก ต่างแข่งขันพัฒนาควอนตัมคอมพิวเตอร์ (Quantum Computer) ซึ่งนำคุณสมบัติของอนุภาคย่อยของอะตอมมาใช้ในการประมวลผล ทำให้มีการประมวลผลที่เร็วกว่าคอมพิวเตอร์ทั่วไปมหาศาล และจะเป็นประโยชน์ต่อการพัฒนาระบบปัญญาประดิษฐ์ การขนส่ง การพัฒนายาและเวชภัณฑ์ในอนาคต

cr. https://www.voathai.com/a/google-quantum-processor-10232019/5136515.html","https://www.stkc.go.th/sites/default/files/stiarticle_images/1571898687.jpg"
"2081","ครั้งแรกในประวัติศาสตร์! กับการเดินอวกาศของนักบินอวกาศ 'หญิงล้วน'","Tue, 2019-10-22 09:21","http://www.stkc.go.th/node/2081","วิศวกรรมศาสตร์และเทคโนโลยี","","
ทีมนักบินอวกาศหญิงที่สถานีอวกาศระหว่างประเทศ สร้างประวัติศาสตร์ด้วยการเดินอวกาศโดยใช้ผู้หญิงทั้งหมดเป็นครั้งแรก

นักบินอวกาศของนาซ่า คริสติน่า โคช และ เจสสิก้า เมียร์ ร่วมกันเดินอวกาศเพื่อซ่อมแซมส่วนที่เสียหายของระบบไฟฟ้านอกสถานีอวกาศระหว่างประเทศที่ลอยอยู่ในวงโคจรโลก ถือเป็นครั้งแรกนับตั้งแต่มนุษย์เริ่มการเดินอวกาศเมื่อราว 50 ปีที่แล้ว

บรรดาผู้นำขององค์การอวกาศสหรัฐฯ และผู้นำกลุ่มสตรีทั่วโลก ต่างแสดงความยินดีต่อประวัติศาสตร์หน้าใหม่นี้ และต่างคาดหวังว่ากรณีนี้จะกลายเป็นเรื่องปกติของการทำงานในอวกาศในอนาคต

คุณเคธี ซุลลิแวน สตรีอเมริกันคนแรกที่เดินอวกาศเมื่อ 35 ปีที่แล้ว แสดงความยินดีต่อการเดินอวกาศของนักบินอวกาศหญิงล้วน โดยบอกว่าในที่สุดก็มีผู้หญิงก้าวเข้าสู่วงการนักบินอวกาศมากขึ้น และเธอเชื่อว่าต่อจากนี้จะมีผู้หญิงมากกว่า 1 คนในทุก ๆ สถานที่

เดิมทีนาซ่าวางแผนจะให้มีการเดินอวกาศแบบใช้ผู้หญิงทั้งหมดตั้งแต่ปีที่แล้ว แต่ติดขัดตรงที่มีชุดเดินอวกาศไซส์สำหรับผู้หญิงไม่เพียงพอ

ที่มา https://www.voathai.com/a/world-first-all-female-spacewalk-team/5130102.html","https://www.stkc.go.th/sites/default/files/stiarticle_images/1571710907.jpg"
"2079","มลพิษทางอากาศอาจส่งผลต่ออวัยวะทุกส่วนและทุกเซลล์ในร่างกาย","Mon, 2019-10-21 10:32","http://www.stkc.go.th/node/2079","วิทยาศาสตร์การแพทย์","","การสูดหายใจเข้าลึก ๆ นาน ๆ เป็นสิ่งที่ดีสำหรับทั้งร่างกายและจิตใจ เพราะช่วยนำออกซิเจนที่มีความจำเป็นเข้าไปสู่เลือด และช่วยสร้างความสงบทางด้านอารมณ์ได้

แต่ความสงบและออกซิเจนนั้นไม่ได้เป็นเพียงสิ่งเดียวที่เข้ามาพร้อมกับการสูดหายใจเข้าลึก ๆ เพราะในหลาย ๆ ส่วนของโลกการสูดหายใจลึก ๆ เป็นการนำเอามลพิษเข้าสู่ร่างกาย

การสูดหายใจเอาอากาศที่มีมลพิษของประชากรหลาย ๆ ส่วนในโลกกลายเป็นเรื่องปกติไปแล้ว ในเว็บไซต์ขององค์การอนามัยโลก (WHO) เตือนว่า 91% ของประชากรโลกอาศัยอยู่ในที่ที่มีคุณภาพอากาศแย่เกินขีดจำกัด ตามแนวทางของ WHO

ผู้เชี่ยวชาญของ WHO กล่าวว่า ทุก ๆ ปี มลพิษทางอากาศคร่าชีวิตผู้คนราว 7 ล้านคนทั่วโลก โดยการเสียชีวิตของคนราว 4 ล้านคนเชื่อมโยงกับมลพิษทางอากาศจากภายนอก และอีก 3 ล้านคนเชื่อมโยงกับมลพิษทางอากาศภายในหรือที่เรียกว่า ""มลพิษทางอากาศในครัวเรือน""

WHO กล่าวเพิ่มเติมอีกว่ามลพิษทางอากาศเป็นอันตรายต่อชีวิตผู้คนคนนับพันล้านคน

รายงานของ WHO ระบุว่า กว่า 80% ของประชากรที่อาศัยอยู่ในเขตเมืองสูดอาการที่เป็นมลพิษอยู่ในระดับที่ส่งผลเสียต่อสุขภาพ

การศึกษาบางฉบับแสดงให้เห็นว่า ขนาดของมลพิษในอากาศคือสิ่งที่คุกคามต่อสุขภาพมากที่สุด

อนุภาคขนาดเล็กละเอียดที่มีเส้นผ่านศูนย์กลาง 2.5 ไมโครเมตรหรือเล็กกว่านั้นดูเหมือนจะส่งผลเสียต่อสุขภาพมากที่สุด ขนาดที่ว่านั้นมีสัดส่วนเพียง 3% ของเส้นผมมนุษย์หรืออาจจะเล็กกว่านั้น นักวิทยาศาสตร์มักจะเรียกมลพิษทางอากาศชนิดนี้สั้นๆ ว่า PM2.5 และ PM ที่เล็กที่สุดสามารถเคลื่อนที่ผ่านเนื้อเยื่อได้

อย่างไรก็ดี การหายใจอยู่ในอากาศที่มีมลพิษ ไม่ได้ส่งผลต่อระบบการหายใจมนุษย์ของเพียงอย่างเดียวนั้น แต่จากการวิจัยแสดงให้เห็นว่าปาก จมูก ลำคอ และปอดก็ได้รับผลกระทบจากมลพิษทางอากาศด้วยเช่นกัน

บรรดานักวิทยาศาสตร์จากหลายๆ แห่งชี้ว่า PM2.5 สามารถส่งผลกระทบต่อทุกอวัยวะและทุกเซลล์ในร่างกายของเรา PM2.5 สามารถผ่านสิ่งกีดขวางที่ปกป้องสมองของคนเราได้ และยังสามารถผ่านไปถึงรก ดังนั้นแม้แต่ทารกในครรภ์มารดาก็ไม่ปลอดภัยจากมลพิษทางอากาศ

WHO รายงานว่ามลพิษทางอากาศทำให้เกิดการเสียชีวิตด้วยอาการเส้นโลหิตอุดตันในสมอง หรือสโรค 24% และทำให้ผู้คนเป็นโรคหัวใจ 25%

นอกจากนี้นักวิจัยจาก Forum of International Respiratory Societies หรือ FIRS ยังพบว่ามลพิษทางอากาศนั้นเป็นอันตรายต่อสมองผู้สูงอายุด้วย โดยผู้สูงอายุที่ต้องสูดดมมลพิษทางอากาศมากๆ นั้นมีความเสี่ยงต่ออาการสมองเสื่อมเพิ่มมากขึ้น

รายงานยังระบุอีกว่ามลพิษทางอากาศนั้นทำให้กระดูกอ่อนแอลง แตกหักง่ายขึ้น ทำให้ผิวพรรณมีริ้วรอย มีอาการเจ็บตา รบกวนการนอนหลับ และส่งผลกระทบต่อไต และนักวิจัยกล่าวว่าการอาศัยอยู่ใกล้ๆ กับถนนที่มีความวุ่นวายอาจทำให้เป็นโรคตับได้

นักวิจัยของ WHO กล่าวว่าในปีพ.ศ. 2559 มีเด็กอายุต่ำกว่า 5 ขวบประมาณ 600,000 คนที่เสียชีวิตจากอาการเจ็บป่วยที่เกิดจากมลพิษทางอากาศ

ผู้เชี่ยวชาญกล่าวว่ารัฐบาลของแต่ละประเทศควรเป็นผู้นำในการต่อสู้กับความเสี่ยงต่อสุขภาพที่เกิดจากมลพิษทางอากาศ และแนะนำให้หลีกเลี่ยงการอยู่ในพื้นที่ที่มีอากาศเป็นพิษ ควรอยู่แต่ในตัวอาคารเมื่อมลพิษทางอากาศอยู่ในระดับสูง ควรสวมหน้ากากไม่ว่าจะเป็นแบบผ้าหรือกระดาษ ในการปิดจมูกและปากเพื่อป้องกันมลพิษทางอากาศไม่ให้เข้าสู่ร่างกาย

cr. https://www.voathai.com/a/air-pollution-effects-whole-body/5120601.html","https://www.stkc.go.th/sites/default/files/stiarticle_images/1571628731.jpg"
"2078"," อียูเผย 'แรนซัมแวร์' คืออาชญากรรมไซเบอร์ที่ร้ายแรงที่สุด","Fri, 2019-10-18 14:06","http://www.stkc.go.th/node/2078","วิศวกรรมศาสตร์และเทคโนโลยี","","รายงานเรื่องอาชญากรรมในโลกไซเบอร์ของสหภาพยุโรป ประจำปี ค.ศ.2019 ระบุว่า การโจมตีทางออนไลน์ในปีนี้มีจำนวนลดลง แต่อาชญากรมุ่งหวังข้อมูลและผลตอบแทนมากขึ้น

สำนักงานบังคับใช้กฎหมายของสหภาพยุโรปจัดทำรายงานชื่อว่า Internet Organized Crime Threat Assessment (IOCTA) ระบุว่า ไวรัสเรียกค่าไถ่ หรือ แรนซัมแวร์ ยังคงเป็นภัยคุกคามอันดับหนึ่งในโลกไซเบอร์ ยกตัวอย่างเช่น แรนซัมแวร์ที่มีชื่อว่า ""GermanWiper"" ที่โจมตีข้อมูลในคอมพิวเตอร์ของบริษัทขนาดใหญ่หลายแห่งของเยอรมนีในปีนี้

การโจมตีของแรนซัมแวร์จะทำให้ผู้ถูกโจมตีไม่สามารถเข้าถึงข้อมูลสำคัญได้ โดยอาชญากรไซเบอร์จะเรียกเงินค่าไถ่จำนวนหนึ่งแลกกับการปลดล็อคข้อมูลที่ถูกโจมตีนั้น สร้างความสูญเสียทางการเงินต่อองค์กรหรือปัจเจกชนจำนวนมาก

ขณะเดียวกัน ตำรวจยุโรป หรือ ยูโรโพล ระบุด้วยว่าการหาแสวงหาประโยชน์ทางเพศจากเด็กและเยาวชนผ่านอินเทอร์เน็ต และการปลอมแปลงตัวตนออนไลน์ เช่น การใช้เทคโนโลยี Deepfakes เพื่อสร้างเนื้อหาปลอม ก็เป็นรูปแบบของอาชญากรรมไซเบอร์ที่กำลังแพร่หลายในยุโรปในปัจจุบันเช่นกัน

Cr. https://www.voathai.com/a/european-union-ransomware/5119004.html","https://www.stkc.go.th/sites/default/files/stiarticle_images/1571382371.jpg"
"2076","ผู้เชี่ยวชาญชี้ 'มาลาเรีย' สามารถหมดไปได้ในหนึ่งชั่วอายุคน","Thu, 2019-10-17 10:24","http://www.stkc.go.th/node/2076","วิทยาศาสตร์การแพทย์","","รายงานที่ตีพิมพ์ในวารสารการแพทย์ The Lancet ระบุว่าโรคมาลาเรียอาจถูกกำจัดได้ในหนึ่งชั่วอายุคน หรือประมาณ 25-30 ปี หากมีการลงทุนเพิ่มขึ้นปีละกว่า 2 พันล้านดอลล่าร์ในการจัดการกับโรคนี้

โรคมาลาเรียคร่าชีวิตผู้คนราวปีละ 435,000 คน ซึ่งส่วนใหญ่เป็นเด็ก ศาสตราจารย์ Jake Baum หัวหน้าเครือข่ายศึกษาวิจัยโรคมาลาเรียที่มหาวิทยาลัย Imperial College ที่กรุงลอนดอนกล่าวว่าความก้าวหน้าครั้งสำคัญในการต่อสู้กับโรคนี้เกิดขึ้นในศตวรรษนี้ โดยจำนวนผู้เสียชีวิตด้วยโรคนี้ลดลงครึ่งหนึ่งตั้งแต่ปีพ.ศ. 2543 แต่ถึงอย่างไรการกำจัดโรคมาลาเรียก็ไม่ใช่เรื่องง่าย

เพียงห้าประเทศในแอฟริกาก็คิดเป็นครึ่งหนึ่งของอัตราผู้ป่วยโรคมาลาเรียทั่วโลก ที่ประเทศ Burundi กำลังมีการแพร่ระบาดของโรคนี้ บรรดาแพทย์ในประเทศนั้นต่างทราบถึงความจำเป็นอย่างเร่งด่วนในการลงทุนด้านการดูแลรักษาสุขภาพ

นายแพทย์ Albert Mbonerane ผู้ก่อตั้งศูนย์ป้องกันโรคมาลาเรีย Saint François d'Assise Anti-Malaria Center ใน Burundi กล่าวว่าทุกคนควรทราบว่ามาลาเรียเป็นโรคที่เกิดกับคนจน และยังคงเป็นสาเหตุของการเสียชีวิตในอันดับต้นๆ อีกด้วย

รายงานซึ่งเขียนขึ้นโดยผู้เชี่ยวชาญด้านมาลาเรียชั้นนำของโลก 41 คนประเมินว่าแต่ละปีทั่วโลกมีการใช้งบประมาณเพื่อต่อสู้กับโรคนี้ 4,300 ล้านดอลล่าร์และต้องใช้เพิ่มขึ้นอีกปีละ 2 พันล้านดอลล่าร์เพื่อกำจัดโรคนี้ให้หมดไปภายในปี พ.ศ. 2593

ยุงก้นปล่องเป็นพาหะนำโรคนี้ หากต้องการกำจัดก็จะต้องใช้เครื่องมือใหม่ๆ โดยอาจรวมไปถึงเทคโนโลยีที่ขับเคลื่อนด้วยยีน หรือ ""gene drives"" ซึ่งอาจทำให้ประชากรยุงล่มสลายหรือทำให้พวกมันต้านทานปรสิตได้

เมื่อราว 70 ปีที่แล้ว มีโครงการที่พยายามจะกำจัดโรคมาลาเรีย แต่ก็ถูกยกเลิกไปในอีกหนึ่งทศวรรษต่อมา ความพยายามและการลงทุนครั้งใหม่ในช่วงไม่กี่ทศวรรษที่ผ่านมา โดยเฉพาะจากมูลนิธิ Bill and Melinda Gates ทำให้เกิดแรงผลักดันใหม่ขึ้นมาอีกครั้ง แต่ถึงกระนั้นก็ยังมีความกังวลอยู่บ้าง ซึ่งศาสตราจารย์ Baum พูดถึงเรื่องนี้ว่า ความพยายามที่จะกำจัดโรคมาลาเรียที่ไม่คืบหน้าเสียที ก็ทำให้บรรดาผู้บริจาคต่างท้อถอยกันเป็นธรรมดา

นายแพทย์ Pedro Alonso ผู้อำนวยการโครงการมาลาเรียของสหประชาชาติกล่าวว่าการดูแลสุขภาพโดยรวมที่ดีขึ้นเป็นสิ่งที่สำคัญ

หากปราศจากการดูแลสุขภาพในระดับที่เพียงพอ ซึ่งมีประชากรเป็นศูนย์กลาง และการมีเงินทุนสนับสนุนอย่างเหมาะสมแล้ว การกำจัดโรคมาลาเรียก็ไม่มีทางประสบความสำเร็จได้

ผู้เขียนรายงานกล่าวด้วยว่า การที่จะกำจัดโรคมาลาเรียให้ได้นั้น จะต้องมีความมุ่งมั่นอย่างมาก แต่ผลตอบแทนทางสังคม จะคุ้มค่ากับการลงทุน


cr. https://www.voathai.com/a/malaria-wiped-out-in-one-generation/5090659.html","https://www.stkc.go.th/sites/default/files/stiarticle_images/1571282651.jpg"
"2072","เลี้ยงสุนัข... อายุยืนจริงหรือไม่?","Wed, 2019-10-16 09:29","http://www.stkc.go.th/node/2072","วิทยาศาสตร์ธรรมชาติ","","สุนัขได้ชื่อว่าเป็นเพื่อนที่ดีที่สุดของมนุษย์มาตั้งแต่ไหนแต่ไร และรายงานชิ้นใหม่ที่สำรวจข้อมูลจากประชาชนเกือบ 4 ล้านคนในหลายประเทศ รวมทั้ง สหรัฐฯ แคนาดา นิวซีแลนด์ ออสเตรเลีย และอังกฤษ เป็นเวลาเกือบ 70 ปี ระบุถึงข้อดีของการเสี้ยงสุนัขอีกอย่างหนึ่ง นั่นคือ อาจทำให้เจ้าของสุนัขมีอายุยืนยาวขึ้น ก็เป็นได้

รายงานการวิจัยจาก University of Toronto ที่ตีพิมพ์ในวารสาร Circulation ของสมาคมโรคหัวใจอเมริกัน ที่เผยแพร่ในวันอังคาร ชี้ว่า การเลี้ยงสุนัขสามารถช่วยลดอัตราการเสียชีวิตจากทุกสาเหตุได้ราว 24% โดยเฉลี่ย โดยเฉพาะอย่างยิ่งกับผู้ที่ป่วยเป็นโรคหัวใจหรือหลอดเลือดเลี้ยงสมองอุดตัน (Stroke) ที่สามารถลดความเสี่ยงจากการเสียชีวิตได้ถึง 31%

รายงานวิจัยอีกชิ้นหนึ่งที่สำรวจชาวสวีเดนกว่า 300,000 คน บ่งชี้เช่นกันว่า คนที่อาศัยอยู่คนเดียวแต่เลี้ยงสุนัข และเคยมีอาการหัวใจล้มเหลว มีโอกาสเสียชีวิตลดลง 33% เทียบกับคนที่ไม่เลี้ยงสุนัข ในขณะที่ผู้เลี้ยงสุนัขที่อาศัยอยู่คนเดียว และเคยมีอาการสโตรค มีความเสี่ยงต่อการเสียชีวิตน้อยลง 27%

องค์การอนามัยโลก ระบุว่าโรคหัวใจล้มเหลว และโรคหลอดเลือดเลี้ยงสมองอุดตัน เป็นสาเหตุหลักอย่างหนึ่งของการเสียชีวิตจากโรคภัยไข้เจ็บทั่วโลก

ผช.ศ.โทฟ ฟอลล์ แห่งภาควิชาระบาดวิทยา มหาวิทยาลัย Uppsala ในสวีเดน ผู้จัดทำรายงานชิ้นนี้ ชี้ว่า ความเหงาและความแปลกแยกจากสังคม คือสาเหตุสำคัญของการเสียชีวิตก่อนวัยอันควร ซึ่งงานวิจัยชิ้นนี้ช่วยยืนยันว่าการมีสัตว์เลี้ยงเป็นเพื่อนคู่คิดมิตรคู่บ้าน สามารถช่วยคลายความเหงาเปล่าเปลี่ยว

เช่นเดียวกับรายงานของศูนย์ควบคุมและป้องกันโรคของสหรัฐฯ หรือ CDC ที่บอกว่า สุนัขช่วยลดความเครียดและลดอาการซึมเศร้าได้สำหรับคนทุกเพศและทุกวัย

นอกจากนี้การเลี้ยงสุนัขยังช่วยให้ผู้เลี้ยงได้เดินออกกำลังกายทุกวัน หรือทำกิจกรรมต่าง ๆ กับสุนัขของพวกเขา ซึ่งช่วยเพิ่มอายุขัยของผู้ที่ป่วยเป็นโรคร้ายต่าง ๆ ได้อีกด้วย โดยรายงานของสมาคมโรคหัวใจอเมริกันชี้ว่า ผู้เลี้ยงสุนัขมักได้ออกกำลังกายมากกว่าคนที่ไม่ได้เลี้ยงราว 30 นาทีต่อวัน

อย่างไรก็ตาม ดร.มาร์ธา กูลาตี บรรณาธิการ CardioSmart.org ซึ่งเป็นกระดานสนทนาของผู้ป่วยโรคหัวใจเพื่อการวิจัย ระบุว่า งานวิจัยทั้งสองชิ้นนี้ล้วนเป็นการวิเคราะห์ข้อมูลของกลุ่มตัวอย่าง ซึ่งหมายความว่านักวิจัยไม่สามารถหาหลักการทางวิทยาศาสตร์โดยตรงมาอธิบายได้ว่าผู้เลี้ยงสุนัขมีอายุยืนกว่าเพราะเหตุใด

ถึงกระนั้น ดร.กูลาตี ชี้ว่า ปัจจุบันแพทย์โรคหัวใจจำนวนมากต่างแนะนำให้คนไข้ของตนเลี้ยงสุนัขเพื่อความผ่อนคลาย แต่ทั้งนี้ก็ต้องขึ้นกับความสามารถทั้งในเรื่องของกำลังกาย กำลังใจ และกำลังทรัพย์ ของคนไข้ผู้นั้น ว่าจะสามารถเลี้ยงสุนัขได้อย่างดีหรือไม่ เพราะการดูแลสุนัขสักตัวนั้นไม่ใช่เรื่องง่ายๆ และหากยังไม่พร้อม แทนที่น้องหมาจะเป็น “ตัวช่วย” อาจจะกลายเป็น “ภาระ” แทนก็เป็นได้

cr. https://www.voathai.com/a/dog-owners-live-longer/5115856.html","https://www.stkc.go.th/sites/default/files/stiarticle_images/1571192964.jpg"
"2070","ผลสำรวจเศรษฐกิจออนไลน์พบ คนไทยใช้อินเตอร์เน็ตผ่านสมาร์ทโฟนมากที่สุดในโลก  ","Tue, 2019-10-15 10:19","http://www.stkc.go.th/node/2070","มนุษยศาสตร์","","ผู้คนในภูมิภาคเอเชียตะวันออกเฉียงใต้ใช้อินเตอร์เน็ตผ่านสมาร์ทโฟนมากที่สุดในโลก โดยคนไทยทำสถิตินำหน้าทุกชาติในอาเซียน ด้วยการใช้เวลามากกว่า 5 ชั่วโมงต่อวันท่องโลกอินเตอร์เน็ต ตามด้วยอินโดนีเซีย ฟิลิปปินส์ และมาเลเซีย ที่ใช้เวลามากกว่า 4 ชั่วโมง ในขณะที่คนทั้งโลก ใช้เวลาเฉลี่ยประมาณ 3 ชั่วโมง

ข้อมูลดังกล่าวได้มาจากรายงานสำรวจกิจกรรมทางเศรษฐกิจออนไลน์ในภูมิภาคเอเชียตะวันออกเฉียงใต้ (“e-Conomy SEA 2019 – Swipe up and to the right: Southeast Asia’s $100 billion internet economy”) ที่กูเกิล จัดทำร่วมกับ กองทุน เทมาเสค (Temasek) ของรัฐบาลสิงคโปร์ และ เบน แอนด์ คอมพานี (Bain & Company) บริษัทให้คำปรึกษาด้านธุรกิจ ซึ่งออกมาเมื่อสัปดาห์ก่อน

รายงานดังกล่าววัดการเจริญเติบโตของเศรษฐกิจออนไลน์ผ่าน 5 ภาคส่วน คือ ธุรกิจท่องเที่ยวออนไลน์ สื่อออนไลน์ ซึ่งรวมถึงการโฆษณาและสตรีมมิ่ง การใช้บริการเรียกรถโดยสารผ่านแอพพลิเคชั่น การซื้อของออนไลน์ และการใช้บริการการเงินออนไลน์ และคาดว่าเศรษฐกิจออนไลน์จะโตทะลุความคาดหมาย มีมูลค่ามากถึง 100,000 ล้านดอลล่าร์ในปีนี้

นอกจากนี้ยังได้ทำนายด้วยว่า ช่องว่างของการใช้อินเตอร์เน็ตระหว่างมหานครที่มีผู้อาศัยมากกว่า 10 ล้านคน และชนบท จะแคบลง เพราะคนในพื้นที่นอกเมืองจะหันมาใช้อินเตอร์เน็ตมากขึ้น และจะทำให้กิจกรรมเศรษฐกิจออนไลน์นอกหัวเมืองใหญ่โตขึ้น 4 เท่าในอีก 6 ปีข้างหน้า

ทั้งนี้ รายงานของกูเกิลไม่ได้สำรวจผลเสียของเศรษฐกิจออนไลน์ ไม่ว่าจะเป็น ภาวะการเสพติดเกมออนไลน์ของเยาวชนในภูมิภาค หรือขยะพลาสติกที่เพิ่มมากขึ้น จากการสั่งซื้ออาหารและสินค้าออนไลน์​ เป็นต้น
Cr. https://www.voathai.com/a/google-reports-highest-mobile-internet-use-in-asean-region/5117465.html","https://www.stkc.go.th/sites/default/files/stiarticle_images/1571109595.jpg"
"2068","'โนเบล' สาขาฟิสิกส์ตกเป็นของ 3 นักวิทยาศาสตร์ผู้บุกเบิกความรู้เรื่องจักรวาล","Wed, 2019-10-09 13:36","http://www.stkc.go.th/node/2068","วิทยาศาสตร์ธรรมชาติ","","สามนักวิทยาศาสตร์ที่สร้างองค์ความรู้เรื่องวิวัฒนาการของจักรวาล ได้รับรางวัลโนเบลสาขาฟิสิกส์ในปีนี้

คณะกรรมการรางวัลโนเบลมอบรางวัลนี้ให้เเก่ เจมส์ พีเบิลส์ จากงานที่เขาช่วยทำให้เกิดความเข้าใจที่ดีขึ้นเกี่ยวกับการเปลี่ยนแปลงของจักรวาลภายหลังปรากฎการณ์ Big Bang

เขาได้รับส่วนแบ่งครึ่งหนึ่งของเงินรางวัลรวมมูลค่า 918,000 ดอลลาร์ หรือเกือบ 30 ล้านบาท

ส่วนอีกครึ่งหนึ่งจะถูกมอบให้ผู้รับรางวัลร่วมอีกสองรายคือ มิเชล เมเยอร์ (Michel Mayor) และดิเดียร์ เควโลซ (Didier Queloz)

สองรายนี้ประกาศการค้นพบดาวเคราะห์ดวงเเรกที่อยู่นอกระบบสุริยะ ซึ่งโคจรรอบดาวอีกดวงหนึ่งที่มีลักษณะคล้ายกับดาวในระบบสุริยะ เมื่อ 24 ปีก่อน

ตั้งเเต่นั้นเป็นต้นมา มีการค้นพบดาวลักษณะนี้อีกกว่า 4,000 ดวงในกาเเล๊กซี่ทางช้างเผือก



ที่มา  https://www.voathai.com/a/nobel-physics-2019/5115867.html","https://www.stkc.go.th/sites/default/files/stiarticle_images/1570603012.jpg"
"2067","ยอดผู้เสียชีวิตจากการสูบบุหรี่ไฟฟ้าในสหรัฐฯ เพิ่มขึ้น","Tue, 2019-10-08 14:23","http://www.stkc.go.th/node/2067","วิทยาศาสตร์การแพทย์","","พบผู้เสียชีวิตจากอาการป่วยที่เกี่ยวข้องกับการสูบบุหรี่ไฟฟ้าเพิ่มขึ้นเป็น 9 คนในอเมริกา ขณะที่เจ้าหน้าที่สาธารณสุขสหรัฐฯ แสดงความกังวลว่าตัวเลขผู้ป่วยด้วยโรคปอดจากการสูบบุหรี่ไฟฟ้านี้อาจพุ่งสูงขึ้นอย่างก้าวกระโดดในไม่ช้า

ศูนย์ควบคุมและป้องกันโรคของสหรัฐฯ หรือ CDC เปิดเผยเมื่อวันอังคารว่า อาจจะมียอดผู้ป่วยด้วยโรคปอดจากการสูบบุหรี่ไฟฟ้าเพิ่มขึ้นอีกหลายร้อยรายภายในเวลาเพียงแค่สัปดาห์เดียว จากที่ปัจจุบัน ตัวเลขล่าสุดจาก CDC พบว่ามีผู้ป่วยด้วยโรคปอด 530 คน ใน 36 รัฐทั่วอเมริกา และผู้เสียชีวิตเพิ่มขึ้นเป็น 9 รายแล้ว ซึ่งตอนนี้ CDC จะมีการอัพเดทตัวเลขผู้ป่วยและผู้เสียชีวิตด้วยปัจจัยดังกล่าวกันทุกสัปดาห์ หลังพบผู้เสียชีวิตรายแรกในอเมริกาเมื่อไม่กี่เดือนก่อน

ล่าสุดทาง CDC ต้องขึ้นให้ข้อมูลต่อคณะกรรมาธิการแห่งสภาคองเกรสเป็นครั้งแรก ถึงสถานการณ์ของผู้ป่วยจากการสูบบุหรี่ไฟฟ้า แต่ขณะนี้ทางหน่วยงานสาธารณสุขของสหรัฐฯ ยังไม่อาจฟันธงได้ว่าสาเหตุนั้นมาจากบุหรี่ไฟฟ้าโดยตรง หรือมาจากส่วนประกอบในของเหลวที่ใช้ในบุหรี่ไฟฟ้า เพราะมีรายงานว่าผู้ป่วยด้วยโรคปอดจากบุหรี่ไฟฟ้าส่วนหนึ่งเกี่ยวข้องกับการใช้ THC ที่พบในกัญชาด้วย

Cr.  https://www.voathai.com/a/vaping-death-09242019/5097130.html","https://www.stkc.go.th/sites/default/files/stiarticle_images/1570519439.jpg"
"2060","อาหารมังสวิรัติอาจไม่ได้เป็นมิตรกับสภาพภูมิอากาศเสมอไป","Mon, 2019-10-07 14:18","http://www.stkc.go.th/node/2060","วิทยาศาสตร์การแพทย์","","การศึกษาครั้งใหม่ชี้ว่า อาจมีความเป็นไปได้ที่เราจะช่วยรับมือกับการเปลี่ยนแปลงของสภาพภูมิอากาศ ในขณะที่ยังคงทานแซนด์วิชเบคอน หรือทานหอยนางรมบ้างเป็นครั้งคราว

นักวิทยาศาสตร์ชี้ว่า ใน 95% ของประเทศต่าง ๆ ที่พวกเขาได้ทำการวิเคราะห์ พบว่าการบริโภคเนื้อสัตว์ ปลา หรือผลิตภัณฑ์ที่ทำจากนมเพียงวันละมื้อ ส่งผลกระทบต่อการเปลี่ยนแปลงสภาพภูมิอากาศและแหล่งต่าง ๆ น้อยกว่าการทานอาหารมังสวิรัติที่มีทั้งนมและไข่

ส่วนหนึ่งเป็นเพราะการเลี้ยงโคนมเพื่อผลิต นม เนย และเนยแข็งนั้น ต้องใช้พลังงานและที่ดินเป็นจำนวนมาก เช่นเดียวกับปุ๋ยและยาฆ่าแมลงที่ใช้ในการปลูกพืชเพื่อเป็นอาหารสำหรับโคนมเหล่านั้น ตลอดจนการปล่อยก๊าซเรือนกระจกที่ทำให้โลกร้อนขึ้น

นักวิจัยที่ศูนย์ Johns Hopkins Center for a Livable Future กล่าวว่า อาหารที่มีแมลง ปลาตัวเล็ก ๆ และหอย ต่างก็มีผลกระทบต่อสิ่งแวดล้อมล็กน้อย เช่นเดียวกับอาหารมังสวิรัติที่ทำจากพืช แต่มีคุณค่าทางโภชนาการมากกว่า

นักวิทยาศาสตร์คำนวณการปล่อยก๊าซเรือนกระจก และการใช้น้ำจืดสำหรับการรับประทานอาหาร 9 ประเภทที่แตกต่างกัน ตั้งแต่การงดเนื้อสัตว์หนึ่งวันต่อสัปดาห์ การไม่ทานเนื้อแดง ไปจนถึงการไม่ทานเนื้อสัตว์ชนิดอื่นยกเว้นปลา และการทานอาหารมังสวิรัติใน 140 ประเทศ

กลุ่มผู้เคลื่อนไหวและนักวิทยาศาสตร์ด้านสภาพอากาศจำนวนมากเรียกร้องให้เปลี่ยนไปทานอาหารที่ทำจากพืชเพื่อช่วยควบคุมการเปลี่ยนแปลงสภาพภูมิอากาศ และลดการตัดไม้ทำลายป่า เนื่องจากการผลิตเนื้อแดงต้องอาศัยที่ดินจำนวนมากในการทำทุ่งปศุสัตว์และปลูกพืชที่ใช้เป็นอาหารเลี้ยงสัตว์

คณะนักวิทยาศาสตร์ด้านภูมิอากาศของสหประชาชาติ กล่าวว่า กิจกรรมทางด้านการเกษตร ป่าไม้ และการใช้ที่ดินอื่น ๆ มีอัตราส่วนเกือบหนึ่งในสี่ของการปล่อยก๊าซเรือนกระจกที่มนุษย์สร้างขึ้น ตั้งแต่ปีพ.ศ. 2550 - พ.ศ. 2559

Keeve Nachman ผู้ช่วยศาสตราจารย์ที่โรงเรียนการสาธารณสุข Johns Hopkins Bloomberg ในบัลติมอร์ ซึ่งเป็นหัวหน้าการศึกษาวิจัยนี้ กล่าวว่า ยังไม่มีวิธีใดที่จะสามารถแก้ปัญหาทุกอย่างได้ และว่าในประเทศที่มีรายได้น้อยถึงปานกลาง เช่นอินโดนีเซีย ประชาชนจำเป็นต้องทานโปรตีนจากสัตว์ให้มากขึ้นเพื่อเป็นให้ได้คุณค่าทางโภชนาการที่เพียงพอ

ซึ่งนั่นหมายถึงว่า โภชนาการต่าง ๆ ที่มีความเกี่ยวข้องกับการปล่อยก๊าซเรือนกระจก และการใช้น้ำในบรรดาประเทศยากจน จะต้องมีเพิ่มมากขึ้นเพื่อช่วยลดความหิวโหยและการขาดสารอาหารในประเทศเหล่านั้น ในขณะที่ประเทศที่มีรายได้สูงก็ควรลดการบริโภคเนื้อสัตว์ อาหารที่ทำจากนม และไข่ให้น้อยลง

ที่มา https://www.voathai.com/a/vegetarian-diets-not-climate-friendly/5106174.html","https://www.stkc.go.th/sites/default/files/stiarticle_images/1570432701.jpg"
"2055","เผย 6 คำแนะนำ 'อายุยืน' - กินดี นอนหลับ ออกกำลังกาย ไม่เครียด!","Fri, 2019-10-04 10:44","http://www.stkc.go.th/node/2055","วิทยาศาสตร์การแพทย์","","รายงานเกี่ยวกับคำแนะนำสำหรับการมีชีวิตที่ยืนยาวซึ่งเขียนโดย Christie Aschwanden ในหนังสือพิมพ์วอชิงตันโพสต์ ฉบับวันที่ 28 กันยายน 2019 รวบรวมคำแนะนำจากแพทย์ผู้เชี่ยวชาญหลายสาขาที่จะช่วยให้มีอายุยืนรวม 6 ข้อ

ได้แก่ การออกกำลังกาย นอนพักผ่อนให้พอ กินอาหารที่ดีมีประโยชน์ เลี่ยงแอลกอฮอล์ที่มากเกินไป จัดการกับความเครียด และสร้างความสัมพันธ์ที่ดีกับผู้อื่น

1. การออกกำลังกาย - แพทย์บอกว่าการเคลื่อนไหวร่างกายเพียง 10 ถึง 15 นาทีต่อวันก็ให้ผลที่ดีได้ โดยไม่จำเป็นถึงกับต้องวิ่งมาราธอน และว่าเราจะไม่ได้ประโยชน์อะไรเพิ่มเติมจากการหักโหมออกกำลังกายเกินกว่าหนึ่งชั่วโมงต่อวัน

ตัวอย่างเรื่องประโยชน์ของการเคลื่อนไหวร่างกายนั้นมาจากผลการศึกษาในอังกฤษเมื่อราว 60 ปีที่แล้ว ซึ่งพบว่าพนักงานขายตั๋วบนรถเมล์สองชั้นของอังกฤษที่ต้องเดินขึ้นลงตลอดเวลาในการทำงาน มีอายุยืนกว่าพนักงานขับรถที่ต้องนั่งทำงานทั้งวัน

นอกจากนั้น การออกกำลังกายยังเป็นผลดีต่อสมองด้วย ในแง่การช่วยสร้างการเชื่อมต่อของเซลประสาท


การศึกษาชิ้นใหม่ช่วยยืนยันไม่มีใครแก่เกินออกกำลังกาย
2. การนอนหลับ - เป็นกระบวนการที่ร่างกายและสมองได้ฟื้นฟูและซ่อมแซมตัวเอง โดยการอดนอนจะไปลดการทำงานของอินซูลินซึ่งจะเพิ่มความเสี่ยงของโรคเบาหวานได้

ผลการศึกษาเมื่อปี 2015 ชี้ว่า ความเสี่ยงของโรคเบาหวานประเภท 2 จะเพิ่มขึ้นในคนที่นอนน้อยกว่าวันละ 7 ชั่วโมงหรือมากกว่า 9 ชั่วโมง และนักวิจัยแนะว่าชั่วโมงการนอนหลับที่เหมาะสมนั้นคือ 7 - 8 ชั่วโมงต่อวัน


แพทย์ชี้ 'นอนชดเชย' ในวันหยุดไม่ช่วยแก้ปัญหานอนไม่พอ-เสี่ยงหลายโรค
3. อาหารที่ดีมีประโยชน์ – ไม่มียาหรือผลิตภัณฑ์เสริมอาหารใดซึ่งได้รับการรับรองว่าช่วยให้อายุยืนได้ และผลการทดลองในหนูที่รับแคลอรี่น้อยลงและมีอายุยืนขึ้นนั้น ก็ยังไม่ชัดเจนว่าจะให้ผลแบบเดียวกันในมนุษย์หรือไม่ ดังนั้น การเลือกกินอาหารที่ดีมีประโยชน์ต่อสุขภาพจึงเป็นเรื่องสำคัญ รวมทั้งควรเลือกเวลากินให้ถูกต้องด้วย

สำหรับอาหารสไตล์เมดิเตอร์เรเนียน เช่น ปลา ผัก ผลไม้ ถั่วเปลือกแข็ง ไขมันชนิดดีเช่น น้ำมันมะกอก และเมล็ดธัญพืชไม่ขัดสีนั้น นักโภชนาการแนะว่าสำหรับผู้ที่ไม่ถนัดอาหารสไตล์นี้อาจทานอาหารที่เน้นผักผลไม้ก็จะให้ประโยชน์เช่นกัน


อิ่มท้องอิ่มใจ กับ “อาหารสร้างอารมณ์ดี”
4. การดื่มแอลกอฮอล์ - ผลการวิจัยของฝรั่งเศสเคยระบุว่า ไวน์แดงในปริมาณที่เหมาะสมอาจช่วยลดความเสี่ยงของโรคหลอดเลือดหัวใจและเบาหวานประเภท 2 ได้

อย่างไรก็ตาม แพทย์แนะนำว่าควรถือหลักพอประมาณเรื่องแอลกอฮอล์ คือให้ไม่เกิน วันละหนึ่งถึงสองแก้ว และสำหรับคนที่ไม่เคยดื่ม นักวิจัยก็เตือนว่าไม่ควรจะเริ่มโดยคิดว่าจะได้ประโยชน์จากเรื่องนี้


นักวิจัยระบุ 'แอลกอฮอล์' ทำลายร่างกายลึกถึงเซลล์ตั้งต้น
5. การบริหารจัดการความเครียด - เป็นเรื่องสำคัญเพราะความเครียดทำให้เกิดภาวะอักเสบในร่างกายหรือ inflammation ซึ่งเป็นสาเหตุสำคัญของโรคร้ายต่าง ๆ เช่น มะเร็ง หัวใจวาย หรืออัลไซเมอร์


นักวิจัยพบพันธุกรรมแปรผัน 44 แบบ เกี่ยวข้องกับโรคซึมเศร้ารุนแรง
6. การสร้างสายใยความสัมพันธ์กับผู้อื่น และทำให้ชีวิตมีเป้าหมายและมีคุณค่า - เพราะความสัมพันธ์ที่มีความหมายก็มักเป็นพลังสำคัญช่วยผลักดันให้อายุยืนยาวได้


งานวิจัยฮาร์วาร์ดชี้ ""ความสัมพันธ์ที่มีคุณภาพ"" สำคัญกว่าเงินทอง ชื่อเสียง หรือตำแหน่งใหญ่โต
อาจารย์ Steve Cole ศาสตราจารย์ด้านอายุรกรรมและพฤติกรรมศาสตร์ของมหาวิทยาลัย UCLA ชี้ว่า ความหมายที่แท้จริงของการมีอายุยืนนั้นไม่ใช่การมีชีวิตอยู่ได้นาน แต่เป็นความโชคดีของเราที่อยู่ได้โดยปราศจากโรคร้ายที่รุมเร้ามากกว่า

ดังนั้นจึงดูเหมือนว่า นัยสำคัญของการมีอายุยืนจึงไม่ใช่ที่จำนวนปี แต่เป็นการมีอายุแบบที่ไม่ต้องนอนป่วยยาว ๆ อยู่บนเตียงนั่นเอง

ที่มา : https://www.voathai.com/a/longevity-ct/5108541.html","https://www.stkc.go.th/sites/default/files/stiarticle_images/1570160671.jpg"
"2053"," คนหลายล้านคนเสี่ยงติดโรคหัดที่กำลังระบาดทั่วโลก","Thu, 2019-10-03 10:04","http://www.stkc.go.th/node/2053","วิทยาศาสตร์การแพทย์","","WHO เตือนว่าโรคหัดกำลังระบาดรวดเร็วทั่วโลกเพราะคนหลายล้านคนไม่ได้รับวัคซีน


องค์การอนามัยโลกรายงานว่าจำนวนคนติดเชื้อโรคหัดในช่วง 6 เดือนเเรก ของปีนี้เป็นจำนวนที่สูงที่สุดตั้งเเต่ปี ค.ศ. 2006 หรือเมื่อ 13 ปีที่แล้ว โดยล่าสุดองค์การอนามัยโลกรายงานว่ามีคนติดเชื้อโรคนี้เเล้ว 365,000 รายถือเป็นเกือบ 3 เท่าตัวเมื่อเทียบกับช่วงเดียวกันของปีที่แล้ว

องค์การอนามัยโลกย้ำว่าจำนวนคนติดเชื้อจริงๆ น่าจะสูงกว่าตัวเลขนี้มากเพราะมีคนที่ติดเชื้อน้อยกว่า 1 ใน 10 ที่รายงานว่าเป็นโรคนี้ เเละมาจนถึงกลางปีนี้ WHO รายงานว่าจำนวนคนติดเชื้อโรคหัดในทวีปแอฟริกาเพิ่มขึ้นร้อยละ 900 ตามมาด้วยร้อยละ 230 ในพื้นที่ทางแปซิฟิกตะวันตกเเละร้อยละ 120 ในพื้นที่ทวีปยุโรปและมีเพียงเอเชียตะวันออกเฉียงใต้กับทวีปอเมริกาทั้งเหนือเเละใต้เท่านั้นที่สามารถควบคุมการระบาดของโรคได้ โดยมีจำนวนคนติดเชื้อลดลงร้อยละ 15

องค์การอนามัยโลกย้ำว่า คองโก มาดากัสก้าเเละยูเครนรายงานว่ามีคนติดเชื้อในจำนวนที่สูงที่สุดในปีนี้ เเต่ Christian Lindmeier โฆษกของ WHO กล่าวว่ามาดากัสก้าสามารถควบคุมสถานการณ์การระบาดของโรคได้ดี

เขากล่าวว่ามีข่าวดีในมาดากัสก้าเนื่องจากมีการส่งเสริมการฉีดวัคซีนฉุกเฉินทั่วประเทศ ทำให้จำนวนคนติดเชื้อลดลงอย่างมากในช่วงหลายเดือนที่ผ่านมา เเม้ว่ายังคงเป็นหนึ่งในประเทศที่มีจำนวนคนติดเชื้อสูงทึ่สุดก็ตามและมาตรการที่ในมาดากัสก้าใช้นี้เเสดงให้เห็นถึงความสำคัญของการฉีดวัคซีนป้องกันโรคที่ช่วยหยุดยั้งการระบาดได้เเละช่วยปกป้องสุขภาพของประชาชน

WHO รายงานว่าโรคหัดเป็นโรคที่ป้องกันได้ด้วยการฉีดวัคซีนเพียงสองเข็ม วัคซีนนี้มีประสิทธิภาพดีเเละความปลอดภัยสูงและองค์การอนามัยโลกเตือนว่าคนที่ไม่ได้รับวัคซีนมีความเสี่ยงต่อการติดเชื้อที่มีความร้ายเเรง ซึ่งอาจทำให้พิการเเละอาจเสียชีวิตได้

โฆษกขององค์การอนามัยโลกบอกว่ามีเหตุผลหลายอย่างที่ทำให้คนไม่รับการฉีดวัคซีนป้องกันโรคนี้เเละไม่สามารถระบุสาเหตุหลักได้ เขายกตัวอย่างว่าการเคลื่อนไหวต่อต้านการฉีดวัคซีนเเละการได้รับข้อมูลที่ไม่ถูกต้องมีผลกระทบต่อคนในบางพื้นที่ บางชุมชนและในบางประเทศ

โฆษกขององค์การอนามัยโลกกล่าวว่าที่สำคัญมากกว่านั้นคือการเข้าถึงการบริการทางสุขภาพ ยารักษาโรค ตลอดจนการบริการทางสาธารณสุขที่มีคุณภาพ เขาชี้ว่าจะเห็นว่าในเเต่ละชุมชนมีสาเหตุที่เเตกต่างกันไปที่ทำให้คนไม่ได้รับวัคซีน รวมทั้งความขัดเเย้งและการพลัดถิ่น

WHO รายงานว่าโรคหัด กำลังระบาดในกลุ่มเด็กเเละในกลุ่มเยาวชน ตลอดจนกลุ่มผู้ใหญ่ในหลายๆประเทศเพราะคนเหล่านี้ไม่ได้รับวัคซีนมาก่อน ทางองค์การอนามัยโลกได้เร่งเร้าให้คนทั่วไปเข้ารับการฉีดวัคซีนป้องกันโรคนี้ให้ครบตามกำหนด

(เรียบเรียงโดยทักษิณา ข่ายแก้ว วีโอเอภาคภาษาไทยกรุงวอชิงตัน)


ที่มา https://www.voathai.com/a/who-measles-tk/5096052.html","https://www.stkc.go.th/sites/default/files/stiarticle_images/1570071848.jpg"
"2049","วิจัยชี้ ชา 1 ถุงปล่อยไมโครพลาสติกนับพันล้านหน่วย","Wed, 2019-10-02 11:13","http://www.stkc.go.th/node/2049","วิศวกรรมศาสตร์และเทคโนโลยี","","ทีมวิจัยที่มหาวิทยาลัยในแคนาดา พบว่า ถุงชาร้อนเพียง 1 ซอง สามารถปล่อยนาโนพลาสติกและไมโครพลาสติกนับพันล้านหน่วยลงไปในเครื่องดื่มร้อนที่คุณดื่มได้

ทีมวิจัยจาก McGill University วิเคราะห์ผลที่เกิดขึ้นจากการนำถุงชาร้อนที่ขายตามท้องตลาด 4 ยี่ห้อ นำใบชาออกมาก่อนจะใส่น้ำร้อนเดือด เหมือนกับการชงชาทั่วไป และพบว่าชาร้อน 1 ซอง สามารถปล่อยไมโครพลาสติกราว 11,600 ล้านหน่วย และพบว่าปล่อยอนุภาคนาโนพลาสติก 3,100 ล้านหน่วยลงไปในเครื่องดื่มเพียงถ้วยเดียว ซึ่งมากกว่าปริมาณพลาสติกที่พบในอาหารและเครื่องดื่มอื่นๆ ขณะที่ผู้ผลิตชาร้อนสำเร็จรูปในปัจจุบัน ใช้โพลีโพรพิลีนในการเคลือบถุงชา

ในการศึกษาอีกฉบับหนึ่งระบุว่า มนุษย์บริโภคพลาสติกเฉลี่ย 5 กรัมต่อสัปดาห์ ตามมาด้วยการศึกษาผลกระทบจากพลากสติกในอาหารและเครื่องดื่มชิ้นแรกๆที่ได้รับความสนใจ คือการพบไมโครพลาสติกในน้ำดื่มบรรจุขวด ก่อนที่องค์การอนามัยโลก หรือ WHO จะออกมายืนยันว่าเมื่อเดือนก่อนว่า ไมโครพลาสติกที่พบในน้ำดื่มบรรจุขวดพลาสติกนั้นไม่ถึงระดับอันตราย

ซึ่งเท่ากับน้ำหนักของบัตรเครดิต ขณะที่ตอนนี้ยังไม่มีการวิจัยผลกระทบต่อสุขภาพจากการบริโภคพลาสติก ซึ่งทีมวิจัยเรียกร้องให้มีการศึกษาวิจัยต่อยอดถึงผลกระทบด้านสุขภาพจากการบริโภคพลาสติกต่อไป

ที่มา https://www.voathai.com/a/tea-bag-microplastic-09272019/5102218.html","https://www.stkc.go.th/sites/default/files/stiarticle_images/1569989625.jpg"
"2043","'แอ๊ปเปิล' ถูกใจสิ่งนี้! เมื่อความต้องการ 'ไอโฟน 11' สูงกว่ารุ่นเดิมปีที่แล้ว","Mon, 2019-09-30 08:19","http://www.stkc.go.th/node/2043","วิศวกรรมศาสตร์และเทคโนโลยี","","นักวิเคราะห์การตลาดหลายราย ระบุว่า ความต้องการโทรศัพท์ไอโฟนรุ่นใหม่ของ Apple คือ iPhone 11 สูงกว่าความต้องการไอโฟนรุ่นก่อนที่เปิดตัวเมื่อปีที่แล้ว ก่อนหน้าที่ร้านโทรศัพท์มือถือต่างๆ จะเริ่มให้สั่งซื้อ iPhone 11 ล่วงหน้าได้ตั้งแต่วันศุกร์ที่จะถึงนี้

ข่าวนี้ถือเป็นข่าวดีสำหรับผู้บริหารและผู้ถือหุ้นของ Apple หลังจากที่ยอดขายไอโฟนลดลงต่อเนื่องในช่วงหลายปีที่ผ่านมา

นักวิเคราะห์ใช้วิธีวัดความต้องการของโทรศัพท์มือถือรุ่นที่ออกใหม่ โดยดูจากวันที่คาดว่าจะส่งมอบโทรศัพท์รุ่นนั้น ซึ่งถ้าความต้องการมาก วันที่ส่งมอบก็จะถูกเลื่อนออกไปนานขึ้นเพราะต้องใช้เวลามากขึ้นในการผลิต

สำหรับ iPhone 11 ที่เพิ่งเปิดตัวเมื่อสัปดาห์ที่แล้วนั้น บริษัทวิจัยการตลาด Nomura Group คาดว่าเวลาส่งมอบโทรศัพท์แก่ผู้สั่งจองจะอยู่ที่ 17 วันหลังวันเปิดจองวันแรก เทียบกับ iPhone XS และ XS Max ที่เปิดตัวเมื่อปีที่แล้ว ซึ่งใช้เวลาส่งมอบ 11 วันหลังวันเปิดตัว

โดย iPhone 11 Pro สีเทาและสีทอง คือรุ่นที่มีความต้องการมากที่สุดในบรรดาไอโฟนทั้งหมดที่เปิดตัวเมื่อสัปดาห์ก่อน

นักวิเคราะห์ชี้ว่า สาเหตุที่ทำให้ความต้องการไอโฟนรุ่นใหม่เพิ่มขึ้นในปีนี้ ส่วนหนึ่งเป็นเพราะผู้ใช้ไอโฟนจำนวนมากไม่ได้อัพเกรดโทรศัพท์ของตนเมื่อปีที่แล้ว เนื่องจากราคาที่สูงกว่ารุ่นก่อนๆ เทียบกับราคาที่ถูกลงราว 50 ดอลลาร์ใน iPhone 11

Cr. https://www.voathai.com/a/apple-iphone-11-demand-surges/5086007.html","https://www.stkc.go.th/sites/default/files/stiarticle_images/1569806390.jpg"
"2036","'หัวเหว่ย' เปิดตัวโทรศัพท์ Mate 30 รุ่นแรกที่ไม่มีแอพกูเกิล","Wed, 2019-09-25 10:33","http://www.stkc.go.th/node/2036","วิศวกรรมศาสตร์และเทคโนโลยี","","บริษัทเทคโนโลยีจีน หัวเหว่ย (Huawei) เปิดตัวโทรศัพท์มือถือแบบไฮเอนด์ รุ่นใหม่ล่าสุด Mate 30 และ Mate 30 Pro ในงานที่จัดขึ้นที่นครมิวนิค เยอรมนี ในวันพฤหัสบดี ซึ่งเป็นโทรศัพท์รุ่นแรกของหัวเหว่ยที่ไม่มีแอพของกูเกิลติดตั้งไปด้วย หลังจากหัวเหว่ยเผชิญมาตรการลงโทษจากรัฐบาลสหรัฐฯ

ริชาร์ด หยู ประธานฝ่ายธุรกิจผู้บริโภคของหัวเหว่ย กล่าวในงานเปิดตัว Mate 30 และ Mate 30 Pro ว่า หัวเหว่ยไม่สามารถใส่แอพของกูเกิลเข้าไปในโทรศัพท์รุ่นใหม่ได้ เนื่องจากการลงโทษของรัฐบาลสหรัฐฯ

โทรศัพท์รุ่นใหม่ของหัวเหว่ยจะยังคงใช้ระบบปฏิบัติการ Android ของ Google ต่อไป แต่จะไม่มีแอพยอดนิยมของ Google อย่าง Play Store และ Google Maps นอกจากนี้ยังไม่มีแอพ Instagram และ WhatsApp ของ Facebook ด้วย

อย่างไรก็ตาม นายหยูบอกว่า มีแอพอื่นๆ อีกมากมายใน Huawei App Gallery ที่คล้ายกับ Whatsapp, YouTube หรือ Google Maps

นักวิเคราะห์ด้านเทคโนโลยีเชื่อว่า การที่โทรศัพท์รุ่นใหม่ของหัวเหว่ยไม่มีแอพดังกล่าวของ Google และ Facebook จะทำให้ดึงดูดผู้บริโภคน้อยลง

เมื่อต้นเดือนนี้ หัวเหว่ยเพิ่งเปิดตัวระบบปฏิบัติการของตนเอง โดยใช้ชื่อว่า HarmonyOS ที่จะนำมาใช้แทน Android แต่ยังไม่ใช่ในโทรศัพท์ Mate 30 ที่เพิ่งเปิดตัวครั้งนี้

ที่มา - https://www.voathai.com/a/huawei-mate30-sanction-hit-phone/5091001.html","https://www.stkc.go.th/sites/default/files/stiarticle_images/1569382449.jpg"
"2034","ผลวิจัยยืนยัน “บุหรี่ไฟฟ้า” ทำลายปอดเสียหายไม่แพ้บุหรี่ทั่วไป","Tue, 2019-09-24 09:51","http://www.stkc.go.th/node/2034","วิทยาศาสตร์การแพทย์","","
ศูนย์ควบคุมและป้องกันโรคของสหรัฐฯ หรือ CDC เปิดเผยว่า พบผู้เสียชีวิตเพิ่มเป็น 6 ราย และยังพบผู้ป่วยเพิ่มเป็น 380 ราย ซึ่งป่วยด้วยโรคเกี่ยวกับปอด ซึ่งอาจเกี่ยวข้องกับการสูบบุหรี่ไฟฟ้า และล่าสุดมีการวิจัยที่ยืนยันว่า การสูบบุหรี่ไฟฟ้าสร้างความเสียหายให้กับปอดไม่ต่างกับการสูบบุหรี่ทั่วไป

อดัม เฮอร์เจนเรเดอร์ วัยรุ่นอเมริกันวัย 18 ปี ซึ่งสูบบุหรี่ไฟฟ้า บอกระหว่างเข้ารับการรักษาตัวในโรงพยาบาลว่า แม้ว่าเขาจะมีอายุได้ 18 ปี แต่ปอดของเขามีสภาพเหมือนคนอายุถึง 70 ปีเข้าไปแล้ว

อดัมเป็นหนึ่งในวัยรุ่นอเมริกันหลายคนที่หันมาใช้บุหรี่ไฟฟ้า ซึ่งมีแบรนด์บุหรี่ไฟฟ้ายี่ห้อหนึ่งที่ออกมาโฆษณาว่าการสูบบุหรี่ชนิดนี้เป็นทางเลือกที่ปลอดภัยกว่าการสูบบุหรี่ทั่วไป โดยที่พวกเขาไม่รู้ว่ากำลังสูดไอระเหยที่มีสารเคมีอะไรเข้าไปบ้าง

นพ. โรเบิร์ต แกลตเทอร์ แพทย์ในห้องฉุกเฉิน บอกว่า ทุกครั้งที่สูบบุหรี่ไฟฟ้า ผู้สูบจะสูดละอองของเหลวเข้าไป ซึ่งไม่ใช่ไอน้ำอย่างที่คิดกัน แต่เป็นสารเคมีอัลดีไฮด์และแอลกอฮอล์ชนิดพิเศษที่ก่อตัวขึ้นระหว่างกระบวนการทำให้สารเคมีในบุหรี่ไฟฟ้าร้อนจนกลายเป็นละอองควัน

ยิ่งไปกว่านั้น ทีมนักวิทยาศาสตร์ได้ตรวจสอบสารเคมีที่เป็นส่วนผสมในบุหรี่ไฟฟ้า 150 ชนิด พบว่า สารละลายที่ใช้สำหรับบุหรี่ไฟฟ้าประกอบด้วยสารเคมีราว 200 ชนิดด้วยกัน ซึ่งได้รับการอนุมัติโดยหน่วยงานของรัฐเพื่อการบริโภค แต่ไม่ใช่สำหรับการสูบหรือสูดไอระเหยแต่อย่างใด

การศึกษาชิ้นใหม่จากคณะแพทย์ศาสตร์ ของมหาวิทยาลัย University of North Carolina พบว่าการสูบบุหรี่ไฟฟ้าทำให้ปอดเกิดการเปลี่ยนแปลงเหมือนกับผู้ที่ป่วยด้วยโรคถุงลุมโป่งพองจากการสูบบุหรี่ทั่วไป

อาจารย์โรเบิร์ต ทาร์แรน หัวหน้าทีมวิจัยล่าสุดนี้ บอกว่า ได้พบโปรตีนที่เรียกว่า โพรทีเอส (protease) ในปอดของผู้สูบบุหรี่ไฟฟ้าบางราย ซึ่งหากมีมากขึ้นก็จะเข้าทำลายปอดให้เสียหายได้ ซึ่งในการศึกษานี้พบว่า ปริมาณโพรทีเอส ของผู้สูบบุหรี่ไฟฟ้า อยู่ในระดับที่เท่ากับผู้สูบบุหรี่ทั่วไปด้วย

อาจารย์ทาร์แรน ยังบอกด้วยว่า สารนิโคตินที่พบในบุหรี่ไฟฟ้า มีส่วนเชื่อมโยงกับระดับ protease ที่เพิ่มขึ้นในปอดของผู้สูบบุหรี่ไฟฟ้าด้วย

แม้ในการศึกษานี้ จะชี้ว่ายังเร็วเกินไปที่จะบ่งชี้ผลกระทบในระยะยาวสำหรับการสูบบุหรี่ไฟฟ้า แต่สำหรับวัยรุ่นที่ปอดยังเติบโตไม่เต็มที่ ถือว่าเป็นช่วงวัยที่เสี่ยงกว่าวัยผู้ใหญ่ในการสูบบุหรี่ไฟฟ้า

ปัจจุบัน ศูนย์ควบคุมและป้องกันโรคของสหรัฐฯ หรือ CDC ออกมาเตือนให้ “พิจารณา” ที่จะไม่สูบบุหรี่ไฟฟ้า ส่วนสมาคมการแพทย์อเมริกัน ออกคำเตือนประชาชนให้ “หลีกเลี่ยง” การใช้บุหรี่ไฟฟ้า เช่นเดียวกับสมาคมเจ้าหน้าที่สาธารณสุขในระดับมลรัฐ ออกมาเรียกร้องให้มีมาตรการเร่งด่วนเพื่อลดการสูบบุหรี่ไฟฟ้าของวัยรุ่น จากตัวเลขของผู้เสียชีวิตและผู้ป่วยด้วยโรคปอด ซึ่งเกี่ยวเนื่องกับการใช้อุปกรณ์ดังกล่าวที่เพิ่มสูงขึ้นเรื่อยๆ

ที่มา -  https://www.voathai.com/a/e-cigarette-lung-damage-as-regular-cigarette-09162019/5085925.html","https://www.stkc.go.th/sites/default/files/stiarticle_images/1569293460.jpg"
"2032","พาทัวร์หัวใจด้วยเทคโนโลยีวีอาร์  (VR)","Mon, 2019-09-23 09:00","http://www.stkc.go.th/node/2032","วิทยาศาสตร์การแพทย์","","เทคโนโลยีเสมือนจริง หรือ Virtual Reality เริ่มมีบทบาทสำคัญในด้านการแพทย์มากขึ้น อย่างล่าสุด ทีมแพทย์ร่วมมือกับนักพัฒนาเทคโนโลยีวีอาร์ สร้างหัวใจเสมือนจริง เพื่อสร้างความเข้าใจกับผู้ป่วยและครอบครัวในการผ่าตัดหัวใจ

โบ อาย และเด็กชายโอไรออน อาย วัย 12 ปี เข้าใจส่วนต่างๆ ของหัวใจมนุษย์เป็นอย่างดี หลังจากที่ลูกชายของเขาป่วยเป็นโรคหัวใจพิการแต่กำเนิด กำลังเข้ารับการผ่าตัดหัวใจแบบเปิดเป็นครั้งที่ 4 เพราะครั้งนี้ ทั้งสองคนจะได้เข้าไปท่องหัวใจบนโลกเสมือนจริงเป็นครั้งแรก ผ่านเทคโนโลยี Virtual Reality หรือ VR ที่เรียกว่า Stanford Virtual Heart พัฒนาโดยแพทย์ด้านหัวใจ จากโรงพยาบาลเด็ก Lucile Packard ของมหาวิทยาลัย Stanford ที่ร่วมมือกับ Lighthaus บริษัทด้านเทคโนโลยี VR เนรมิตหัวใจเสมือนจริงให้เห็นแบบคมชัด 360 องศา

ในการทัวร์หัวใจของ Stanford Virtual Heart จะให้สวมใส่แว่นตา VR ซึ่งจะสามารถมองเห็น และยังจับต้องด้วยการหยิบแยกชิ้นส่วนภายในหัวใจเสมือนจริงนี้ มาสังเกตและทำความเข้าใจการทำงานของส่วนต่างๆ ของหัวใจได้อย่างชัดเจนขึ้น

นพ. เดวิด แอเซลรอด แพทย์โรคหัวใจเด็กที่ดูแลโอไรออนมาตั้งแต่กำเนิด และเป็นที่ปรึกษาของ Stanford Virtual Heart บอกว่า แรกเริ่มเดิมที เทคโนโลยีนี้มีขึ้นเพื่อใช้สอนนักศึกษาแพทย์ ก่อนที่จะพัฒนามาเป็นทัวร์หัวใจให้กับผู้ป่วยเด็ก เพื่ออธิบายภาวะโรคหัวใจพิการแต่กำเนิด และอธิบายขั้นตอนการรักษาด้วยการผ่าตัดอันซับซ้อนที่จะเกิดขึ้นให้คนไข้และครอบครัวได้เข้าใจ

เทคโนโลยี VR ได้ช่วยทำให้โอไรออนและคุณพ่อเห็นภาพที่ชัดเจนของหัวใจในแบบที่พิเศษกว่าคำอธิบายทางการแพทย์ใดๆ

โบ อาย พ่อของโอไรออน บอกหลังจากได้เห็นหัวใจเสมือนจริงว่า เขาไม่เคยทราบมาก่อนว่าลิ้นหัวใจแต่ละส่วนมีลักษณะที่แตกต่างกันขนาดไหน ซึ่งเป็นเรื่องที่น่าทึ่งมากที่เราได้เห็นภายในหัวใจ และช่วยให้เขาเห็นภาพของสิ่งที่โอไรออนต้องเผชิญในการผ่าตัดด้วย

สำหรับเด็กและครอบครัวที่ต้องรับมือกับการผ่าตัดหัวใจแล้ว ทัวร์หัวใจ Stanford Virtual Heart นี้ ไม่เพียงแต่สร้างความเข้าใจ แต่ยังทำให้พวกเขาอุ่นใจได้มากขึ้นในการรักษา และช่วยให้คนรอบข้างดูแลบุตรหลานผู้เป็นที่รักเหมือนดวงใจได้ดียิ่งขึ้น

Cr. : https://www.voathai.com/a/vr-virtual-heart-09192019/5091065.html","https://www.stkc.go.th/sites/default/files/stiarticle_images/1569204055.jpg"
"2027","การศึกษาชี้ เทคโนโลยีวีอาร์ ช่วยป้องกันภาวะความจำเสื่อมได้","Wed, 2019-09-18 09:18","http://www.stkc.go.th/node/2027","วิศวกรรมศาสตร์และเทคโนโลยี","","เวย์น การ์เซีย วัย 57 ปีสวมอุปกรณ์แว่นตาวีอาร์ และเริ่มปั่นจักรยานที่เชื่อมต่อกับโปรแกรมความจริงเสมือน หรือ VR ในห้องทดลองที่มหาวิทยาลัย University of Southern California หรือ USC วิทยาเขตนครลอสแองเจลีส สำหรับการศึกษาเกี่ยวกับการป้องกันภาวะความจำเสื่อมด้วยเทคโนโลยีวีอาร์ ผสมผสานกับการออกกำลังกาย

นายการ์เซีย บอกว่า มันน่ากลัวที่วันหนึ่งเขาอาจจะเผชิญกับโรคความจำเสื่อมนี้ เพราะปู่ ย่า พ่อ และแม่ของเขามีภาวะความจำเสื่อม และเป็นเรื่องที่น่าเศร้าที่ต้องเห็นพ่อแม่ซึ่งเคยเป็นปกติดีเริ่มมีความทรงจำเลือนลางลงไปเรื่อยๆ

ด้านจูดี้ พา หนึ่งในทีมวิจัยจาก USC Keck School of Medicine บอกว่า ภาวะความจำเสื่อมจะค่อยๆมีอาการสะสมประมาณ 10-20 ปีก่อนจะแสดงอาการออกมาในลักษณะที่ผู้ป่วยไม่สามารถดูแลตัวเอง หรือทำกิจกรรมที่เคยทำได้ตัวเอง อย่างการจ่ายค่าสาธารณูปโภค ขับรถ ทำกับข้าว แต่งตัว ซึ่งนั่นก็ถือว่าสายเกินแก้ไปเสียแล้ว และปัจจุบันยังไม่มีหนทางรักษาภาวะดังกล่าว

ทีมวิจัยจาก USC ต้องการศึกษาผลจากการใช้เทคโนโลยีวีอาร์ที่มีต่อสมองและการรับรู้ของผู้สูงวัย ซึ่ง จูดี้ พา อธิบายว่า เทคโนโลยีวีอาร์พิเศษว่าเกม 2 มิติทั่วไป ตรงที่ให้ประสบการณ์ 3 มิติที่จำเป็นต่อการฝึกฝนระบบการจดจำด้านระยะ ขนาด และตำแหน่งของวัตถุในสมอง

การทดลองวีอาร์ชะลอภาวะความจำเสื่อมของทีมวิจัยจาก USC เน้นการศึกษาและป้องกันความเสี่ยงของโรคอัลไซเมอร์ ภาวะความจำเสื่อม และความผิดปกติทางการรับรู้ ด้วยการใช้อุปกรณ์วีอาร์ ที่สร้างสถานการณ์จำลอง ควบคู่กับการออกกำลังกายและฝึกการใช้สมองไปพร้อมกัน

นายการ์เซียอธิบายการทดสอบของเขาว่า เขาต้องปั่นจักรยานให้ได้ระดับอัตราการเต้นของหัวใจอยู่ที่ 135 ครั้งต่อนาที พร้อมกันต้องทำกิจกรรมที่อยู่ในเกมวีอาร์ไปพร้อมๆกัน นั่นคือ การจดจำเส้นทาง การหยิบอาหารในเกมด้วยการแตะเบรค และนำอาหารไปป้อนให้สัตว์ต่างๆที่อยู่ในเกม

ทั้งนี้ ในการศึกษาการใช้เทคโนโลยีวีอาร์ในการป้องกันภาวะความจำเสื่อม ยังอยู่ในขั้นเริ่มต้นเท่านั้น โดยมุ่งไปที่ปัจจัยเสี่ยงของโรคอัลไซเมอร์ เช่น การดำรงชีวิตแบบเฉื่อยชา และการขาดสิ่งเร้าทางสมองและทางสังคม ด้วยเป้าหมายที่จะชะลอความเสื่อมถอยด้านการรับรู้ ให้ผู้สูงวัยได้ใช้ชีวิตอยู่อย่างมีเรื่องราวให้จดจำ

ที่มา.  https://www.voathai.com/a/vr-aging-dementia-09122019/5081976.html","https://www.stkc.go.th/sites/default/files/stiarticle_images/1568773096.jpg"
"2022","ควรออกกำลังกายหรือไม่...ในขณะป่วย? ","Tue, 2019-09-17 13:22","http://www.stkc.go.th/node/2022","วิทยาศาสตร์การแพทย์","","
แพทย์ที่สมาคม American Heart Association แนะนำให้ออกกำลังกายในระดับปานกลางอย่างน้อย 150 นาทีเป็นประจำทุกสัปดาห์ เพราะการออกกำลังกายช่วยให้มีสุขภาพที่ดี

หลายๆ คนออกกำลังกายเป็นกิจวัตรประจำวัน โดยจะออกกำลังกายเพียงไม่กี่นาทีเป็นประจำทุกวันหรือวันเว้นวัน ดังนั้นการที่จะออกกำลังกายให้ได้ 150 นาทีนั้นเป็นเรื่องที่ง่ายสำหรับคนเหล่านี้

แต่คำถามก็คือ จะทำอย่างไรในเวลาที่ป่วย? หากคุณรู้สึกไม่สบายคุณควรออกกำลังกายตามปกติหรือไม่? การออกกำลังกายจะช่วยให้หายป่วยเร็วขึ้น หรือจะทำให้หายป่วยช้าลง?

ผู้เชี่ยวชาญด้านสุขภาพตอบคำถามเหล่านี้รวมทั้งคำถามอื่นๆ ไว้ บนเว็บไซต์ของ Mayo Clinic ซึ่งเป็นศูนย์การแพทย์ที่ไม่แสวงหาผลกำไรในสหรัฐฯ

Edward R. Laskowski นายแพทย์ที่ Mayo Clinic ตั้งข้อสังเกตว่า การออกกำลังกายแบบไม่รุนแรงไปจนถึงปานกลางนั้น เป็นสิ่งที่สามารถทำได้หากเป็นเพียงไข้หวัดธรรมดา

นายแพทย์ Laskowski และผู้เชี่ยวชาญคนอื่นๆ มีเกณฑ์ทั่วๆ ไปเกี่ยวกับการออกกำลังกายในเวลาที่ป่วย โดยอธิบายว่าการออกกำลังกายเป็นเรื่องที่ปกติ หากมีอาการเจ็บป่วยที่อยู่เหนือลำคอขึ้นไป ซึ่งอาการเหล่านี้อาจรวมถึงน้ำมูกไหล คัดจมูก จาม หรือเจ็บคอเล็กน้อย

นายแพทย์ Laskowski กล่าวเสริมอีกว่า ที่จริงแล้วการออกกำลังกายอาจช่วยให้รู้สึกดีขึ้นโดยจะเป็นการเปิดโพรงจมูก ให้หายคัดจมูกชั่วคราว และช่วยให้หายใจได้สะดวกขึ้น

WebMD ซึ่งเว็บไซต์สุขภาพของชาวอเมริกันก็ให้คำแนะนำที่คล้ายกันนี้

Geralyn Coopersmith ผู้ฝึกสอนสมรรถภาพทางกาย ซึ่งเขียนหนังสือไว้หลายเล่มเกี่ยวกับการออกกำลังกายและโภชนาการ กล่าวว่ากฎทั่วๆ ไปคือหากมีอาการฟุดฟิดเพียงเล็กน้อย เมื่อทานยาและไม่รู้สึกป่วยมากจนเกินไป ก็สามารถออกกำลังกายได้

อย่างไรก็ตามทั้ง Coopersmith และ นายแพทย์ Laskowski แนะนำให้หยุดพักจากการออกกำลังกายหากมีอาการเจ็บป่วยในบริเวณที่ต่ำกว่าลำคอลงมา เช่นมีอาการคัดหน้าอก ไอแบบรุนแรง หรือมีอาการปวดท้อง

และก็ยังมีอาการอื่นๆ ที่สามารถบอกได้ว่าควรหลีกเลี่ยงการออกกำลังกาย ได้แก่

ตัวร้อนผิดปกติ

รู้สึกเหนื่อยล้าอย่างมากมาก หรือมีอาการอ่อนระโหยโรยแรง

ปวดกล้ามเนื้อในบริเวณกว้างๆ

Coopersmith กล่าวเสริมอีกว่าหากมีอาการแน่นหน้าอก ไม่ควรออกกำลังกาย ทั้งนี้ทุกคนควรจะฟังเสียงจากร่างกายของตัวเอง หากรู้สึกแย่จริงๆ ก็ควรหยุดพักให้ร่างกายได้พักผ่อน หรือให้ลดความเข้มข้นของการออกกำลังกาย เช่นให้ใช้วิธีการเดินออกกำลังกายแทนการวิ่ง และว่าการหยุดออกกำลังกายเพียงไม่กี่วันในเวลาที่ป่วย ไม่น่าส่งผลกระทบต่อสมรรถภาพของร่างกายแต่อย่างใด เมื่อรู้สึกดีขึ้นแล้ว ก็สามารถออกกำลังกายแบบเข้มข้นตามเดิมได้

อย่างไรก็ตาม นายแพทย์ Laskowski เตือนว่าการออกกำลังกายในเวลาที่ป่วยมากกว่าการเป็นหวัดแบบธรรมดา อาจทำให้มีอาการเจ็บป่วยหรือบาดเจ็บมากขึ้นได้

ที่มา : https://www.voathai.com/a/exercise-while-sick/5077085.html","https://www.stkc.go.th/sites/default/files/stiarticle_images/1568701327.jpg"
"2020","ค้นพบ “น้ำ” บนดาวเคราะห์นอกระบบสุริยะเป็นครั้งแรก","Mon, 2019-09-16 10:12","http://www.stkc.go.th/node/2020","วิทยาศาสตร์ธรรมชาติ","","ทีมนักวิทยาศาสตร์อังกฤษ ค้นพบน้ำบนดาวเคราะห์นอกระบบสุริยะเป็นครั้งแรก จุดไฟแห่งความหวังครั้งใหม่แห่งมวลมนุษยชาติว่าด้วยการค้นหาดาวเคราะห์ดวงใหม่ที่เหมาะกับการดำรงชีพของมนุษย์

ทีมนักวิจัยจาก University College London ออกถลงข่าวเมื่อวันพุธว่าค้นพบไอน้ำในอากาศของดาวเคราะห์ K2-18b ซึ่งทีมนักวิทยาศาสตร์เรียกกันว่า Super Earth ห่างออกไปจากโลกราว 110 ปีแสง และมีอุณหภูมิเหมาะสมต่อสิ่งมีชีวิต

ปัจจุบัน มีการค้นพบดาวเคราะห์นอกระบบสุริยะมากกว่า 4,000 ดวง แต่นักวิทยาศาสตร์ยืนยันว่ามีดาวเคราะห์ K2-18b เพียงดวงเดียวเท่านั้นที่พบน้ำ พื้นผิวขรุขระ และสภาพอากาศที่จำเป็นต่อสิ่งมีชีวิตใกล้เคียงกับโลก แตกต่างกันแค่ดาวเคราะห์ K2-18b มีขนาดใหญ่เป็น 2 เท่าของโลก

ดาวเคราะห์ K2-18b ถูกค้นพบโดยองค์การนาซา เมื่อปี ค.ศ. 2015 แต่การค้นพบล่าสุดโดย ทีมนักวิจัยจาก University College London ช่วยทำให้มนุษย์เข้าใกล้คำตอบที่ว่า “โลกลักษณะแบบนี้มีเพียงหนึ่งเดียวในจักรวาลหรือไม่?”

ที่มา. https://www.voathai.com/a/water-founded-in-super-earth-exoplanet-09112019/5079813.html","https://www.stkc.go.th/sites/default/files/stiarticle_images/1568603554.jpg"
"2015","'แอ๊ปเปิล' เปิดตัวไอโฟนใหม่ ชูเทคโนโลยีกล้องสามตัว","Wed, 2019-09-11 10:13","http://www.stkc.go.th/node/2015","วิศวกรรมศาสตร์และเทคโนโลยี","","บริษัท แอ๊ปเปิล (Apple Inc) เปิดตัวโทรศัพท์ไอโฟนรุ่นใหม่ล่าสุด iPhone 11 และบริการทีวีสตรีมมิ่ง Apple TV+ รวมทั้งผลิตภัณฑ์ใหม่อื่นๆ ในงานที่จัดขึ้นที่เมืองคูเปอร์ติโน รัฐแคลิฟอร์เนีย ในวันอังคารตามเวลาในสหรัฐฯ

เริ่มจาก iPhone 11 ที่จะมีทั้งหมด 3 รุ่น เหมือนไอโฟนรุ่นก่อนๆ คือ iPhone 11 รุ่นธรรมดา ที่มีกล้องสองตัว และใช้ไมโครชิพรุ่นใหม่ A13 ราคาเริ่มต้น $699 ตามด้วย iPhone 11 Pro ที่มีกล้องสามตัวด้านหลังที่สามารถทำงานร่วมกันได้ทั้งเวลาถ่ายรูปและถ่ายวิดีโอ ราคาเริ่มต้น $999 และปิดท้ายด้วย iPhone 11 Pro Max ซึ่งหน้าจอใหญ่กว่าสองรุ่นแรก ราคา $1,099

ไอโฟนใหม่ทั้งสามรุ่นนี้จะเริ่มให้สั่งจองได้ในวันศุกร์นี้ และจะเริ่มส่งมอบสินค้าในวันที่ 20 กันยายน นักวิเคราะห์คาดว่า Apple จะสามารถขายไอโฟนรุ่นใหม่ได้ 200 ล้านเครื่องทั่วโลกภายในปีหน้า

อย่างไรก็ตาม คู่แข่งของ Apple คือ Huawei Technologies และ Samsung Electronics ต่างเปิดตัวโทรศัพท์แบบมีกล้องสามตัวมาแล้วก่อนหน้านี้

นอกจากไอโฟนรุ่นใหม่แล้ว Apple ยังเปิดตัวบริการทีวีสตรีมมิ่ง Apple TV+ ที่มีค่าสมาชิกเดือนละ 5 ดอลลาร์ ถูกกว่าคู่แข่งอย่าง Netflix และ Disney+ และยังมีบริการเกมออนไลน์แบบใหม่ Apple Arcade โดยจะเปิดให้บริการในมากกว่า 100 ประเทศ ในเดือนพฤศจิกายนนี้

สำหรับลูกค้าที่ซื้อไอโฟน ไอแพด หรือคอมพิวเตอร์แม็ค จะได้เป็นสมาชิก Apple TV+ ฟรีหนึ่งปี

นอกจากนี้ Apple ยังเปิดตัวนาฬิการุ่นใหม่ Apple Watch Series 5 และไอแพดรุ่นใหม่หน้าจอ 10.2 นิ้ว ในงานนี้ด้วย


cr. https://www.voathai.com/a/apple-new-iphones-reveal/5078268.html","https://www.stkc.go.th/sites/default/files/stiarticle_images/1568171639.jpg"
"2012","สัมผัสประสบการณ์เหมือนจริงของดาวอังคารกับ 'แอสโตรแลนด์' ในสเปน","Tue, 2019-09-10 13:23","http://www.stkc.go.th/node/2012","วิศวกรรมศาสตร์และเทคโนโลยี","","
ใครที่อยากสัมผัสประสบการณ์การใช้ชีวิตบนดาวอังคารว่าเป็นอย่างไร เวลานี้ไม่ต้องไปถึงดาวอังคารแล้ว เพราะสามารถทำได้ที่ Astroland ซึ่งจำลองสภาพแวดล้อมแบบดาวอังคารมาไว้ที่ถ้ำแห่งหนึ่งทางเหนือของสเปน และเปิดให้นักท่องเที่ยวจากทั่วทุกมุมโลกมาลองสัมผัสประสบการณ์นี้โดยตรง

โครงการของ Astroland ที่จำลองสภาพแวดล้อมแบบดาวอังคารมาไว้ที่สเปนนั้นมีชื่อเรียกว่า Ares Station ซึ่งใช้ความร่วมมือของนักวิทยาศาสตร์ สถาปนิก และนักพัฒนาอสังหาริมทรัพย์หลายคน ในการเปลี่ยนด้านในของถ้ำขนาดใหญ่แห่งหนึ่งในเทือกเขาแคนตาเบรีย ทางเหนือของสเปน ให้เป็นสถานที่พิเศษที่อนุญาตให้นักท่องเที่ยวมาลองใช้ชีวิตภายใต้สภาพแวดล้อมเหมือนดาวอังคาร

สภาพไร้บรรยากาศ อุณหภูมิติดลบสุดขั้ว และรังสีคอสมิคที่ล่องลอยอยู่ทั่วไป คือส่วนหนึ่งของสภาพแวดล้อมของ ""ดาวแดง"" หรือ ""Red Planet"" ที่ทำให้มนุษย์ไม่สามารถอาศัยอยู่บนพื้นผิวของดาวอังคารได้ ทำให้ต้องสร้างอาณานิคมขึ้นใต้ดิน

โดยก่อนที่จะเข้าไปใช้ชีวิตในโดมชั่วคราวที่สร้างขึ้นในถ้ำดังกล่าวเป็นเวลา 3 คืน 4 วัน นักผจญภัยที่เข้าร่วมโครงการนี้ต้องเข้าคอร์สฝึกฝนออนไลน์เป็นเวลา 26 วัน และฝึกจริงแบบเข้มข้มที่จำลองสถานการณ์ต่างๆ อีก 3 วัน ก่อนที่จะกลายเป็น ""Astrolander"" ที่พร้อมจะเข้าไปใช้ชีวิตบนดาวอังคารจำลองจริงๆ

หนึ่งในผู้เข้าร่วมโครงการนี้ บอกว่า สิ่งสำคัญที่ประสบพบเจอตลอดเวลาระหว่างการอยู่ใน Ares Station คือการคิดแก้ปัญหาเฉพาะหน้า และลองผิดลองถูก ซึ่งถือเป็นประสบการณ์ที่พิเศษจริงๆ

ภายนอกของโดมที่ถูกสร้างขึ้นในถ้ำ ผู้เข้าร่วมต้องเผชิญกับสภาพไร้น้ำหนัก ต้องเรียนรู้วิธีเดินในอวกาศ และวิธีปลูกพืชในห้องแล็ปที่ถูกออกแบบมาเป็นพิเศษ ไม่ต่างจากภาพยนตร์เรื่อง The Martian

ผู้เข้าร่วมโครงการอีกผู้หนึ่ง บอกว่า ประสบการณ์ใช้ชีวิตบนดาวอังคารจำลองเป็นเวลา 4 วันนี้พิเศษมากๆ โดยเฉพาะการที่ได้ลองใช้ยานพาหนะพิเศษที่เรียกว่า EVA ซึ่งวิ่งบนพื้นผิวที่จำลองจากดาวอังคาร เช่น บนลาวาที่แข็งตัว

บรรดาผู้ที่มีโอกาสไปที่ Ares Station ของ Astroland ต่างบอกเป็นเสียงเดียวกันว่า เป็นประสบการณ์ที่ไม่สามารถหาได้ที่ไหนบนโลกนี้ ทำให้ได้เรียนรู้การปรับตัว ทั้งทางกายและจิตใจ เพื่อตอบสนองต่อสิ่งเร้าใหม่ๆ ตลอดเวลาเหมือนอยู่ในอีกโลกหนึ่ง

Astroland ระบุว่า ถ้ำจำลองดาวอังคารที่สเปนแห่งนี้สามารถรับนักผจญภัยได้คราวละไม่เกิน 10 คน โดยมีค่าใช้จ่ายราว 6,600 ดอลลาร์ หรือประมาณ 200,000 บาทต่อคน ซึ่งภารกิจชุดแรกผ่านไปแล้วด้วยดี และตอนนี้กำลังเปิดรับผู้ที่ชอบผจญภัยหรือหาความท้าทายใหม่ๆ ไปใช้ชีวิตที่นั่นเป็นชุดที่สอง



cr . https://www.voathai.com/a/spain-astroland/5068449.html","https://www.stkc.go.th/sites/default/files/stiarticle_images/1568096611.jpg"
"2009"," การศึกษายืนยัน ดื่มน้ำอัดลมทุกชนิด 2 แก้วต่อวัน เสี่ยงเสียชีวิตก่อนวัยอันควร","Mon, 2019-09-09 09:38","http://www.stkc.go.th/node/2009","วิทยาศาสตร์การแพทย์","","การศึกษาชิ้นใหม่ที่ตีพิมพ์ในวารสารการแพทย์ JAMA ที่ศึกษาข้อมูลจากชายหญิง 451,743 คน จาก 10 ประเทศในยุโรป ในระยะเวลา 19 ปี พบว่า การบริโภคน้ำอัดลมวันละ 2 แก้วขึ้นไป จะเพิ่มความเสี่ยงต่อการเสียชีวิตจากโรคที่เกี่ยวกับระบบย่อยอาหารและลำไส้ และหากดื่มน้ำอัดลมประเภทไดเอ็ท หรือที่ใช้สารให้ความหวานแทนน้ำตาล วันละ 2 แก้วขึ้นไป จะมีส่วนเชื่อมโยงกับการเสียชีวิตด้วยโรคที่เกี่ยวกับหลอดเลือดหัวใจ

นอกจากนี้ ในการศึกษายังพบว่า การดื่มน้ำอัดลมในปริมาณมากต่อวัน ยังเพิ่มความเสี่ยงต่อการเป็นโรคพาร์กินสันอีกด้วย

ทั้งนี้ อายุเฉลี่ยของผู้ที่อยู่ในการวิจัยนี้ อยู่ที่ 50.8 ปี และราว 71.1% เป็นผู้หญิง

การศึกษานี้ครอบคลุมผลกระทบของการบริโภคน้ำอัดลมในทุกรูปแบบ ทั้งที่ใช้น้ำตาลธรรมชาติและที่ใส่สารให้ความหวานแทนน้ำตาล ที่ขนาดการบริโภค 1 แก้ว เท่ากับประมาณ 250 มิลลิลิตร แต่ปัจจุบันน้ำอัดลมที่จำหน่ายทั่วโลก 1 กระป๋องมีปริมาณ 355 มิลลิลิตร

ปัจจุบันพฤติกรรมผู้บริโภคหันมาใส่ใจสุขภาพ ด้วยการบริโภคเครื่องดื่มน้ำตาลน้อยหรือปราศจากน้ำตาลกันมากขึ้น เช่นเดียวกับการผลักดันภาษีน้ำอัดลมในสหรัฐฯ ซึ่งเกิดขึ้นในบางเมืองของรัฐแคลิฟอร์เนีย, โคโลราโด, โอเรกอน และอิลลินอยส์ ท่ามกลางแรงกดดันจากผู้ประกอบการน้ำอัดลมรายใหญ่ที่พยายามคัดค้านประเด็นดังกล่าว

cr. https://www.voathai.com/a/soda-2-glasses-a-day-raise-more-risk-for-early-death-09052019/5072474.html","https://www.stkc.go.th/sites/default/files/stiarticle_images/1567996704.jpg"
"2006","เฟสบุ๊ก (Facebook) เปิดตัวเครื่องมือใหม่ที่อนุญาตให้ผู้ใช้เฟสบุ๊กสามารถปิดกั้นการถูกรวบรวมข้อมูล","Fri, 2019-09-06 13:05","http://www.stkc.go.th/node/2006","วิศวกรรมศาสตร์และเทคโนโลยี","","เฟสบุ๊ก (Facebook) เปิดตัวเครื่องมือใหม่ที่อนุญาตให้ผู้ใช้เฟสบุ๊กสามารถปิดกั้นการถูกรวบรวมข้อมูลของตนผ่านแอพพ์หรือเว็บไซต์ต่างๆ ได้ ซึ่งหมายความว่า ผู้ที่ใช้ฟังก์ชั่นนี้อาจเห็นโฆษณาต่างๆ น้อยลงขณะที่เข้าเฟสบุ๊ก

เฟสบุ๊กกล่าวในวันอังคารว่า เครื่องมือใหม่นี้เดิมใช้ชื่อว่า “clear history,” ซึ่งถูกเปลี่ยนชื่อเป็น “off-Facebook activity” ซึ่งผู้ใช้สามารถเห็นกิจกรรมต่างๆ ที่อยู่นอกเฟสบุ๊กผ่านการกดไลค์ แต่ผู้ใช้ก็สามารถเลือกปิดฟังก์ชั่นดังกล่าวได้เพื่อไม่ให้ถูกติดตามโดยโฆษณาต่างๆ หรือถูกดึงข้อมูลของตนไปใช้โดยที่ไม่ได้รับอนุญาต

เครื่องมือใหม่นี้เริ่มมีใช้ในวันอังคารในสามประเทศเป็นอันดับแรก คือ เกาหลีใต้ สเปน และไอร์แลนด์ ก่อนที่จะขยายไปยังตลาดอื่นๆ ต่อไป ""ในอีกไม่กี่เดือนข้างหน้า""

เวลานี้เฟสบุ๊กกำลังถูกจับตามองใกล้ชิดเกี่ยวกับการเก็บข้อมูลส่วนตัวผู้ใช้และนโยบายความเป็นส่วนตัว และเพิ่งถูกปรับเงิน 5,000 ล้านดอลลาร์จากคณะกรรมการด้านการค้าของรัฐบาลสหรัฐฯ สืบเนื่องจากการกระทำผิดเรื่องการเก็บรวบรวมข้อมูลของผู้ใช้

ผู้เชี่ยวชาญเชื่อว่าการเพิ่มฟังก์ชั่นใหม่นี้เป็นความพยายามของเฟสบุ๊กเพื่อหลีกเลี่ยงการถูกปรับเงินอีกในอนาคต แต่ก็ยังเปิดโอกาสให้เฟสบุ๊กสามารถติดตามข้อมูลผู้ใช้ได้ต่อไป เพราะเฟสบุ๊กยังคงต้องพึ่งพาโฆษณาแบบเจาะกลุ่มเป้าหมายซึ่งถือเป็นรายได้หลักของสื่อสังคมออนไลน์ยอดนิยมนี้



Cr. https://www.voathai.com/a/facebook-lauches-new-tool/5050012.html
","https://www.stkc.go.th/sites/default/files/stiarticle_images/1567749925.jpg"
"2002","การศึกษาชิ้นใหม่ช่วยยืนยันไม่มีใครแก่เกินออกกำลังกาย","Thu, 2019-09-05 07:10","http://www.stkc.go.th/node/2002","วิทยาศาสตร์การแพทย์","","นักวิจัยด้านการแพทย์บอกว่า ความเชื่อตั้งเดิมที่ว่าการออกกำลังกายจะสร้างปัญหาและภาระให้กับผู้สูงวัยนั้นเป็นความคิดที่ล้าสมัย เพราะนายแพทย์เลห์ บรีน จากคณะวิทยาศาสตร์การกีฬาและการบำบัดฟื้นฟูด้วยการออกกำลังกาย ที่มหาวิทยาลัยเบอร์มิงแฮม ของอังกฤษ กล่าวว่า วิธีที่ดีที่สุดเพื่อป้องกันโรคภัยและความเจ็บป่วยในวัยชรานั้นคือการหมั่นออกกำลังกายเป็นประจำ

คำถามก็คือการออกกำลังกายแบบไหนจะเหมาะสมที่สุดสำหรับคนสูงวัย คำตอบก็คือการออกกำลังกายแบบที่เรียกว่า Resistance Training หรือการออกกำลังกายแบบออกแรงต้านเพื่อมุ่งสร้างกล้ามเนื้อและมวลกระดูก เพราะทั้งสองเรื่องนี้ล้วนแต่มีความสำคัญต่อสุขภาพที่ดีของร่างกายที่ผ่านโลกมานาน

คุณหมอเลห์ บรีน จากมหาวิทยาลัยเบอร์มิงแฮม ให้คำแนะนำด้วยว่า ผู้ที่อยู่ในช่วงวัย 50 เศษถึง 60 ปีเศษ ควรออกกำลังกายแบบออกแรงต้านเพื่อช่วยสร้างกล้ามเนื้อและมวลกระดูกราวสองถึงสามวันต่อสัปดาห์ โดยการศึกษาได้ชี้ให้เห็นว่ามีการเพิ่มขึ้นของมวลกล้ามเนื้อราว 20% อันเป็นผลจากการออกกำลังกายลักษณะดังกล่าว

และผลที่ได้นี้เกิดขึ้นในกลุ่มผู้มากวัยแต่ใจยังสู้อยู่ แม้จะไม่เคยฝึกเรื่องการออกกำลังกายลักษณะนี้มาก่อนเลย

การศึกษาของมหาวิทยาลัยเบอร์มิงแฮมดังกล่าวดูจะเป็นเครื่องยืนยันด้วยว่า อายุเป็นเพียงแค่ตัวเลขจริงๆ และไม่มีคำว่าแก่เกินกว่าจะได้รับประโยชน์จากการออกกำลังกาย โดยเฉพาะที่มุ่งสร้างกล้ามเนื้อกับมวลกระดูก

โดยตัวอย่างที่เห็นได้คือการศึกษาเรื่องนี้กับชายสูงวัยอายุตั้งแต่ 65 ถึง 80 ปีจำนวน 15 คน และนายแพทย์เลห์ บรีน บอกด้วยว่า ทางมหาวิทยาลัยมีแผนจะศึกษาเพิ่มเติมเฉพาะในกลุ่มผู้หญิงต่อไปในช่วงปลายปีนี้

cr : voathai.com/a/elderly-hardcore-exercise-ct/5068958.html","https://www.stkc.go.th/sites/default/files/stiarticle_images/1567642258.jpg"
"1999","อินเดียหวังปฏิบัติการสำรวจขั้วใต้ดวงจันทร์จะส่งเสริมสถานะด้านอวกาศที่ใช้ต้นทุนต่ำ","Tue, 2019-09-03 14:48","http://www.stkc.go.th/node/1999","วิทยาศาสตร์ธรรมชาติ","","เจ้าหน้าที่ด้านอวกาศของอินเดียคาดว่า ยานสำรวจขั้วใต้ของดวงจันทร์ซึ่งแยกตัวจากยานแม่ Chandrayaan 2 ได้สำเร็จเมื่อวันจันท์ จะร่อนลงสัมผัสพื้นผิวของดาวบริวารของโลกดวงนี้ได้ในวันเสาร์ เพื่อปล่อยหุ่นยนต์ขนาดเล็กน้ำหนัก 27 กิโลกรัมออกไปสำรวจและเก็บตัวอย่างต่างๆ ทั้งจากบริเวณผิวหน้าและใต้พื้นผิว โดยใช้เวลารวม 14 วัน เพื่อพิสูจน์ยืนยันเรื่องการมีแหล่งน้ำ

บริเวณขั้วใต้ของดวงจันทร์นี้ไม่เคยมีประเทศใดพยายามสำรวจมาก่อน

รัฐบาลอินเดียหวังว่าปฏิบัติการสำรวจดวงจันทร์ที่ว่านี้ ถ้าเป็นผลสำเร็จตามเป้าหมายจะช่วยผลักดันอินเดียให้เป็นประเทศที่สี่ในกลุ่มประเทศระดับแนวหน้าเรื่องการสำรวจดวงจันทร์ เพราะก่อนหน้านี้มีเพียงสหรัฐ รัสเซีย กับจีน เท่านั้นที่เคยส่งยานไปสำรวจดวงจันทร์

หน่วยงานด้านอวกาศของอินเดียแถลงว่า อุปกรณ์ต่างๆ บนยานอวกาศ Chandrayaan 2 ซึ่งเป็นภาษาสันสกฤตที่แปลว่ายานสู่ดวงจันทร์นี้ มีขีดความสามารถในการตรวจหาแหล่งน้ำที่ซ่อนอยู่ใต้พื้นผิวดวงจันทร์ได้หลายเมตร

และหากพบหลักฐานเรื่องนี้ก็จะเป็นปัจจัยสำคัญที่สนับสนุนการส่งมนุษย์ขึ้นไปตั้งฐานอยู่บนดวงจันทร์ได้ โดยอินเดียมีแผนจะส่งมนุษย์ขึ้นไปยังดวงจันทร์ภายในปี 2065

โครงการสำรวจดวงจันทร์ดังกล่าวมีจุดมุ่งหมายเพื่อแสดงขีดความสามารถด้านเทคโนโลยีของอินเดียที่ใช้ต้นทุนต่ำ โดยโครงการสำรวจด้วยยาน Chandrayaan 2 นี้ใช้เงินลงทุนเพียงราว 140 ล้านดอลลาร์ ซึ่งก็เป็นค่าใช้จ่ายเพียงไม่ถึงหนึ่งในสามของงบประมาณสำรวจอวกาศของประเทศตะวันตก

Cr. : https://www.voathai.com/a/india-moon-mission-ct/5067274.html","https://www.stkc.go.th/sites/default/files/stiarticle_images/1567496922.jpg"
"1997","ดวงตาเป็นมากกว่า 'หน้าต่างหัวใจ' เพราะอาจเผยว่าเราโกหกหรือไม่!","Mon, 2019-09-02 14:33","http://www.stkc.go.th/node/1997","วิทยาศาสตร์ธรรมชาติ","","อาจเป็นเรื่องปกติธรรมดาที่ดวงตา อวัยวะที่เราใช้ในการรับภาพนั้น มักอยากจับจ้องมองสิ่งที่ดีและสวยงาม แต่ขณะเดียวกันนักวิจัยก็บอกว่า ลักษณะหรือพฤติกรรมการมองของเราอาจจะช่วยบอกได้ว่าเราเคยรู้จักบุคคลหรือเคยเห็นสิ่งนั้นมาก่อนหรือไม่

นักวิจัยสนใจศึกษาเรื่องนี้เพื่อนำมาใช้ประโยชน์ในกระบวนการยุติธรรมที่อาจจะช่วยพิสูจน์หาข้อเท็จจริงบางอย่างได้ เพราะโดยปกติแล้ว เครื่องจับเท็จซึ่งมุ่งที่การตอบสนองทางร่างกายบางอย่าง เช่น การเต้นของหัวใจ ระดับเสียงในการตอบคำถาม และปฏิกิริยาทางร่างกายนั้น อาจจะไม่สามารถยืนยันได้อย่างถูกต้องน่าเชื่อถือ 100 เปอร์เซ็นต์ เพราะผู้ที่มีความชำนาญอาจจะสามารถควบคุมพฤติกรรมเหล่านี้ได้

แต่นักวิจัยบอกว่า สายตาและลักษณะการมองสิ่งต่างๆ ของคนเรา โดยเฉพาะสิ่งที่เรารู้จักคุ้นเคยมาก่อนนั้น จะแตกต่างจากสิ่งที่เราไม่เคยเห็นมาก่อน เพราะเมื่อเรามองภาพหรือสิ่งที่รู้จักคุ้นเคย สายตามักจะมองจับที่ส่วนต่างๆ ของใบหน้าซึ่งเป็นที่คุ้นตาอย่างรวดเร็ว เพื่อสำรวจและยืนยันความจำ

แต่หากภาพหรือใบหน้าที่นำมาแสดงนั้นเป็นสิ่งที่ไม่เคยเห็นมาก่อน เราก็มักจะใช้เวลานานกว่า และใช้สายตาสำรวจส่วนต่างๆ บนใบหน้ามากกว่า เมื่อเทียบกับการมองสิ่งที่เราเคยรู้จักแล้ว

แม้ว่าการศึกษาพฤติกรรมการใช้สายตามองนี้อาจจะไม่ใช่วิธีที่จะใช้ยืนยันการจับเท็จได้อย่างสมบูรณ์ แต่อย่างน้อยที่สุดวิธีนี้ก็จะช่วยให้เจ้าหน้าที่สอบสวนสามารถมีข้อมูลพื้นฐานเกี่ยวกับพยานหรือหลักฐานทางวัตถุต่างๆ ที่นำมาแสดงว่าเป็นสิ่งที่บุคคลนั้นเคยรู้จักหรือเคยเห็นมาก่อนหรือไม่

และขณะที่ดวงตาเปรียบเสมือนหน้าต่างของหัวใจนั้น แต่ในแง่ของการมองแล้ว นักวิจัยเชื่อว่าคนเราอาจจะโกหกคนอื่นด้วยคำพูดได้ แต่สายตานั้นไม่สามารถจะโกหกได้อย่างแน่นอน

ที่มา : https://www.voathai.com/a/eye-movement-lying/5052276.html","https://www.stkc.go.th/sites/default/files/stiarticle_images/1567409590.jpg"
"1993","รัฐบาลญี่ปุ่นอนุมัติการทดลองปลูกอวัยวะมนุษย์ในสัตว์","Fri, 2019-08-30 10:36","http://www.stkc.go.th/node/1993","วิทยาศาสตร์การแพทย์","","หนังสือพิมพ์ Asahi Shimbun ของญี่ปุ่น รายงานว่า Hiromitsu Nakauchi นักวิทยาศาสตร์ซึ่งเป็นหัวหน้าทีมวิจัยที่สถาบันวิทยาศาสตร์การแพทย์ของมหาวิทยาลัยโตเกียว ยืนยันการอนุมัติการทดลองปลูกอวัยวะมนุษย์ในสัตว์แล้ว

ศูนย์วิจัยของ Nakauchi ทำการวิจัยเกี่ยวกับการสร้างตัวอ่อนสัตว์ที่มีเซลล์ของมนุษย์อยู่ในตัว โดยได้ขออนุมัติการปลูกเซลล์มนุษย์ในตัวอ่อนของสัตว์แล้วฝังเข้าไปในมดลูกของสัตว์

เป้าหมายของการวิจัยนี้ก็คือการปลูกอวัยวะของมนุษย์ในสัตว์จนโตเต็มที่ ซึ่งอาจสามารถนำไปใช้ในทางการแพทย์ และหากประสบความสำเร็จ อวัยวะดังกล่าวจะสามารถช่วยผู้ที่มีความจำเป็นต้องได้รับการผ่าตัดเปลี่ยนอวัยวะได้

อย่างไรก็ตาม การทดลองดังกล่าวได้รับการวิพากษ์วิจารณ์อย่างมากจากนักวิทยาศาสตร์ที่แสดงความห่วงกังวลในเรื่องจริยธรรม

ก่อนหน้านี้ รัฐบาลญี่ปุ่นสั่งห้ามการทดลองปลูกเซลล์มนุษย์ในตัวอ่อนของสัตว์เป็นเวลานานกว่า 14 วัน เนื่องจากเจ้าหน้าที่มีความกังวลว่าอาจนำไปสู่การกำเนิดของสิ่งมีชีวิตลูกผสมระหว่างสัตว์และยีนของมนุษย์

แต่รายงานของวารสาร Nature ระบุว่า กระทรวงวิทยาศาสตร์ของญี่ปุ่นยกเลิกคำสั่งห้ามดังกล่าวเมื่อเดือนมีนาคม การยกเลิกคำสั่งนี้ช่วยให้คณะวิจัยของ Nakauchi สามารถปลูกอวัยวะจนโตเต็มที่ โดยจะเริ่มต้นจากการทดลองปลูกอวัยวะตับอ่อนของมนุษย์ในสัตว์ อย่างเช่น หนูทดลอง

Hiromitsu Nakauchi กล่าวว่า ในที่สุดเราก็สามารถเริ่มต้นทำการศึกษาในเรื่องนี้ได้อย่างจริงจัง หลังจากการเตรียมการนานถึง 10 ปี แต่เขาก็ไม่ได้คาดหวังว่าจะต้องสร้างอวัยวะมนุษย์ได้ทันที

ทีมวิจัยของ Nakauchi วางแผนที่จะสร้างตัวอ่อนที่ไม่สามารถสร้างตับอ่อนเองได้ โดยฉีดเซลล์ต้นกำเนิดของมนุษย์เข้าไปในตัวอ่อนเพื่อให้สร้างตับอ่อนจากเซลล์นั้น จากนั้นตัวอ่อนจะถูกฉีดเข้าไปในมดลูกของสัตว์ ด้วยความหวังว่าตับอ่อนเซลล์มนุษย์จะเติบโตขึ้นมาได้

หากการทดลองนี้ประสบความสำเร็จ นักวิจัยหวังว่าสักวันหนึ่งจะสามารถปลูกอวัยวะขนาดเท่าของมนุษย์ในสัตว์ขนาดใหญ่ เช่น หมูและแกะ ได้

หนังสือพิมพ์ Asahi Shimbun รายงานว่า แนวทางใหม่กำหนดให้นักวิจัยต้องดำเนินการตามขั้นตอนที่จำเป็น เพื่อป้องกันมิให้มีการถือกำเนิดของสิ่งมีชีวิตครึ่งคนครึ่งสัตว์

Nakauchi กล่าวว่า จะปฏิบัติตามแนวทางเหล่านี้ และกล่าวอ้างว่าการทดลองนี้อยู่ในความควบคุมเพื่อป้องกันผลลัพธ์ดังกล่าว และว่าจำนวนเซลล์ของมนุษย์ที่ปลูกในร่างแกะนั้นมีขนาดเล็กมาก ในอัตราส่วน 1 ต่อ 1,000 หรือ 1 ต่อ 10,000 ซึ่งการปลูกถ่ายในอัตราส่วนนี้จะไม่มีทางทำให้เกิดการถือกำเนิดของสัตว์ที่มีใบหน้าเป็นมนุษย์ได้

Cr : https://www.voathai.com/a/japan-grow-human-organs-in-animals/5040708.html","https://www.stkc.go.th/sites/default/files/stiarticle_images/1567136215.jpg"
"1991","องค์การอนามัยโลกระบุ 'ไมโครพลาสติก' ในน้ำดื่ม มีความเสี่ยงต่ำต่อสุขภาพ","Thu, 2019-08-29 14:18","http://www.stkc.go.th/node/1991","วิทยาศาสตร์การแพทย์","","องค์การอนามัยโลกหรือ WHO (World Health Organization) จัดทำรายงานชิ้นแรกที่เกี่ยวกับผลกระทบต่อสุขภาพจากมวลพลาสติกขนาดเล็ก หรือไมโครพลาสติก ซึ่งถูกพบได้ตามเเม่น้ำ ทะเลสาบ แหล่งน้ำทิ้ง หรือแม้กระทั่งในน้ำดื่มของมนุษย์

ผลการวิจัยพบว่า หากมนุษย์ดื่มน้ำที่มีมวลพลาสติกขนาดเล็กเข้าไป อันตรายที่มีต่อสุขภาพจะอยู่ในระดับต่ำ

บรูซ กอร์ดอน ผู้ประสานงานแห่งฝ่าย Water, Sanitation and Health ขององค์การอนามัยโลก กล่าวว่า เมื่อร่างกายรับไมโครพลาสติกเข้าสู่ระบบย่อยอาหาร ส่วนใหญ่ของมวลพลาสติกเหล่านั้นจะไม่ถูกดูดซึมสู่ร่างกายมนุษย์

เขากล่าวว่า มวลพลาสติกขนาดจิ๋วในน้ำจากขวดน้ำดื่ม จะถูกพบมากกว่าในน้ำปะปาเล็กน้อย และบางส่วนที่พบในน้ำขวดมาจากฝาปิด และจากกระบวนการผลิตขวด

การศึกษาชิ้นนี้ระบุด้วยว่า หากกระบวนการบำบัดน้ำเสียทำได้อย่างถูกต้องและมีประสิทธิภาพ จะช่วยลดปริมาณไมโครพลาสติกลงได้อย่างมาก

เจนนิเฟอร์ เดอ ฟร็องซ์ ผู้เชี่ยวชาญที่มีส่วนร่วมในงานวิจัยชิ้นนี้ กล่าวว่า ประชากรจำนวนมากในโลกไม่สามารถเข้าถึงระบบบำบัดน้ำเสียที่มีคุณภาพดีพอ เธอกล่าวว่า ทุกฝ่ายจะได้รับประโยชน์จากการที่มีระบบบำบัดน้ำเสียที่ดี และหากสามารถลดปริมาณมวลสารขนาดเล็กได้ ก็จะมีส่วนช่วยลดเชื้อโรคขนาดเล็กที่เป็นอันตรายต่อสุขภาพได้ด้วย

องค์การอนามัยโลกกล่าวว่า ควรมีการศึกษามากขึ้นถึงผลกระทบจากมวลพลาสติกขนาดเล็กต่อมนุษย์และสิ่งเเวดล้อม

WHO เเนะนำตามข้อมูลปัจจุบันว่า ควรมีการกำจัดหรือลดปริมาณเชื้อแบคทีเรียขนาดเล็กและสารเคมีที่สร้างความเสี่ยงต่อสุขภาพของมนุษย์ เช่นเชื้อโรคที่เป็นสาเหตุของ โรคท้องร่วง




ที่มา : https://www.voathai.com/a/who-microplastic-ro/5053828.html","https://www.stkc.go.th/sites/default/files/stiarticle_images/1567063127.jpg"
"1988","'แอปเปิ้ล' ตั้งเงินรางวัล $1 ล้านสำหรับผู้พบช่องโหว่ระบบความปลอดภัยไอโฟน","Wed, 2019-08-28 14:04","http://www.stkc.go.th/node/1988","วิศวกรรมศาสตร์และเทคโนโลยี","","สำนักข่าวรอยเตอร์รายงานว่า บริษัทแอปเปิ้ล (Apple Inc) ได้ตั้งเงินรางวัล 1 ล้านดอลลาร์สำหรับผู้ที่สามารถพบข้อบกพร่องในระบบความปลอดภัยของโทรศัพท์มือถือ ไอโฟน

ถือเป็นเงินรางวัลสูงสุดที่ Apple ให้ เพื่อใช้ในการพัฒนาระบบป้องกันการถูกแฮกโทรศัพท์ ในขณะที่กำลังมีความกังวลเรื่องที่รัฐบาลหลายประเทศแอบลอบเจาะล้วงข้อมูลในโทรศัพท์มือถือของฝ่ายตรงข้ามทางการเมือง สื่อมวลชน และนักสิทธิมนุษยชนทั่วโลก

ทาง Apple ระบุว่าผู้ที่จะคว้าเงินรางวัลก้อนใหญ่ที่สุด คือ 1 ล้านดอลลาร์นี้ได้ ต้องแสดงให้เห็นว่าสามารถเข้าถึงไอโฟนของบุคคลเป้าหมายได้จากระยะไกล โดยที่ไม่มีความช่วยเหลือใดๆ จากเจ้าของโทรศัพท์

ที่ผ่านมา Apple ได้ตั้งเงินรางวัลให้กับผู้ที่สามารถพบข้อบกพร่องในผลิตภัณฑ์ต่างๆ ของ Apple หลายครั้ง โดยเงินรางวัลสูงสุดที่เคยให้คือ 200,000 ดอลลาร์ สำหรับผู้ที่พบข้อบกพร่องในซอฟท์แวร์ซึ่งสามารถแก้ไขได้ด้วยการอัพเดท

ที่มา : https://www.voathai.com/a/apple-set-bounty-for-iphone-security-flaws-detector/5034832.html","https://www.stkc.go.th/sites/default/files/stiarticle_images/1566975898.jpg"
"1983"," 'ฮุนได' เปิดตัวรถยนต์หลังคาโซล่าเซลล์คันแรก","Tue, 2019-08-27 10:09","http://www.stkc.go.th/node/1983","วิศวกรรมศาสตร์และเทคโนโลยี","","บริษัทผลิตรถยนต์ Hyundai Motor Group ของเกาหลีใต้ เปิดตัวรถยนต์คันแรกที่ติดตั้งระบบชาร์จไฟด้วยพลังงานแสงอาทิตย์บนหลังคารถ

ผู้ผลิตรถยนต์รายอื่นๆ ต่างก็กำลังพัฒนาระบบชาร์จไฟด้วยพลังงานแสงอาทิตย์เพื่อเพิ่มประสิทธิภาพแก่รถยนต์พลังงานไฟฟ้า และเพื่อเพิ่มระยะทางในการขับขี่ระหว่างการชาร์จแต่ละครั้งด้วย

เมื่อสัปดาห์ที่แล้ว Hyundai ประกาศว่าเทคโนโลยีนี้จะเริ่มมีใช้กับรถยนต์ Sonata Hybrid รุ่นใหม่ ซึ่งปัจจุบันมีขายในเกาหลีใต้ ไฮบริดเป็นรถยนต์ที่สามารถขับเคลื่อนด้วยทั้งพลังงานไฟฟ้าและพลังงานเชื้อเพลิง เช่น น้ำมันเบนซิน

Sonata Hybrid มีโครงสร้างของแผงโซล่าติดตั้งอยู่บนหลังคาของรถ ซึ่งจะทำหน้าที่ในการรวบรวมพลังงานจากแสงอาทิตย์เพื่อช่วยในการชาร์จแบตเตอรี่รถยนต์ และสามารถชาร์จได้ในขณะที่รถจอดอยู่ หรือในขณะที่รถเคลื่อนตัวอยู่ก็ได้

พลังงานที่ถูกเก็บกักโดยแผงโซล่าจะถูกแปลงเป็นไฟฟ้าที่สามารถเก็บไว้ในแบตเตอรี่

Hyundai กล่าวว่า เทคโนโลยีนี้สามารถเก็บกักพลังงานแสงอาทิตย์ได้มากพอที่จะชาร์จแบตเตอรี่ของรถยนต์ได้ 30 ถึง 60 เปอร์เซ็นต์ และด้วยการชาร์จเฉลี่ยวันละหกชั่วโมง คาดว่าจะสามารถเพิ่มระยะทางในการขับขี่ได้ปีละ 1,300 กิโลเมตร

ส่วนยานพาหนะไฟฟ้าและไฮบริดรุ่นอื่นๆ จะต้องเชื่อมต่อกับปลั๊กไฟเพื่อชาร์จไฟ เวลาในการชาร์จจะแตกต่างกันไปตามประเภทของยานพาหนะและอุปกรณ์ไฟฟ้าที่ใช้ ซึ่งบรรดาผู้ผลิตพยายามอย่างยิ่งที่จะหาทางเพิ่มระยะทางในการขับขี่ก่อนที่จะต้องชาร์จแบตเตอรี่

Hyundai เผยว่า ต่อไปจะเปิดตลาดรถยนต์รุ่น Sonata Hybrid หลังคาโซล่าที่อเมริกาเหนือ ซึ่งจะมีรถยนต์รุ่นดังกล่าวขายในเร็ววันนี้ และว่าทางบริษัทยังวางแผนที่จะเพิ่มเทคโนโลยีหลังคาโซล่าให้กับรถรุ่นอื่นๆ ของบริษัท ในอีกไม่กี่ปีข้างหน้านี้ด้วย
","https://www.stkc.go.th/sites/default/files/stiarticle_images/1566875344.jpg"
"1962","การใช้สื่อสังคมออนไลน์บ่อนทำลายสุขภาพจิตวัยรุ่นจริงหรือ?","Thu, 2019-08-15 10:03","http://www.stkc.go.th/node/1962","วิทยาศาสตร์การแพทย์","","การศึกษาฉบับใหม่ ที่ตีพิมพ์ในวารสาร The Lancet Child & Adolescent Health ฉบับวันอังคาร ไปสัมภาษณ์เด็กและเยาวชนเกือบ 10,000 คน ที่มีอายุระหว่าง 13-16 ปีในประเทศอังกฤษ พบว่า สื่อสังคมออนไลน์อาจไม่ใช่ผู้ร้ายที่สร้างปัญหาสุขภาพจิตตัวจริง แต่อาจเป็นอันตรายต่อสุขภาพจิตของเด็กวัยรุ่นหญิง จากการที่โซเชียลมีเดียเป็นประตูสู่การระรานบนโลกออนไลน์ หรือ cyber-bullying รวมทั้งกระทบต่อกิจกรรมที่มีประโยชน์กับชีวิตมากกว่าการนั่งเฝ้าหน้าจอมือถือและคอมพิวเตอร์ที่บ้าน

รัสเซล ไวเนอร์ ผู้ร่วมทำการวิจัยจากสถาบันสุขภาพเด็ก UCL Great Ormond Street Institute of Child Health บอกว่า ในการศึกษาไม่ได้ฟันธงตรงๆว่าสื่อสังคมออนไลน์เป็นอันตราย แต่การใช้อย่างบ่อยครั้ง อาจกระทบกิจกรรมที่ส่งผลดีต่อสุขภาพจิตของวัยรุ่น เช่น การนอนหลับ และการออกกำลังกาย ขณะเดียวกันก็เพิ่มโอกาสให้เยาวชนเข้าถึงเนื้อหาที่เป็นอันตรายและกระทบจิตใจ อย่างการถูกระรานบนโลกออนไลน์

เมื่อพูดถึงความถี่ในการใช้สื่อสังคมออนไลน์ ในการศึกษานี้ สัมภาษณ์เยาวชนปีละ 1 ครั้ง ในช่วงปี ค.ศ. 2013-2015 โดยให้พวกเขารายงานว่าใช้สื่อสังคมออนไลน์ทั้ง เฟสบุ๊ก อินสตาแกรม วอทส์แอพ ทวิตเตอร์ และสแนปแชทบ่อยแค่ไหนในแต่ละวัน และกำหนดว่าการเข้าถึงสื่อสังคมออนไลน์มากกว่า 3 ครั้งต่อวันนั้นจัดอยู่ในกลุ่ม “บ่อยมาก”

ในการวิจัยยังถามถึงสารทุกข์สุกดิบของวัยรุ่นที่ทำการวิจัยในช่วง 1 ปีถัดมา ตั้งแต่สภาพจิตใจ และสภาพความเป็นอยู่ ความพึงพอใจในชีวิต ความสุข และความกังวลในจิตใจของพวกเขา

ปรากฏว่าไม่ว่าจะเป็นวัยรุ่นหญิงหรือชาย ยิ่งเล่นโซเชียลมีเดียบ่อยครั้งเท่าไหร่ ก็ยิ่งมีระดับความเครียดมากเท่านั้น และภาพดังกล่าวยิ่งชัดเจนกับวัยรุ่นหญิง โดยในการศึกษาพบว่า เกือบร้อยละ 60 ของวัยรุ่นหญิงที่ได้รับผลกระทบทางจิตใจ มีปัญหาด้านคุณภาพการนอนหลับและถูกระรานบนโลกออนไลน์ แต่กับเด็กผู้ชายที่ใช้สื่อสังคมออนไลน์บ่อยครั้ง มีเพียงร้อยละ 12 ที่มีผลกระทบทางจิตใจ

อย่างไรก็ตาม การศึกษาชิ้นนี้ ไม่มีหลักฐานบ่งชี้ถึงสาเหตุของปัญหาสุขภาพจิตของวัยรุ่นชาย อีกทั้งยังไม่ได้เก็บรายละเอียดถึงระยะเวลาที่วัยรุ่นใช้เล่นโซเชียลมาเป็นข้อมูลการศึกษา ซึ่งต้องการการศึกษาวิจัยเพิ่มเติมในอนาคต แต่นี่ถือเป็นอีกการวิจัยที่ย้ำยืนยันว่าสื่อสังคมออนไลน์นั้นมีส่วนเชื่อมโยงต่อปัญหาสุขภาพจิตในวัยรุ่น หลังจากที่เมื่อเดือนก่อน ทีมวิจัยแคนาดาพบว่าการใช้สื่อสังคมออนไลน์มากๆ มีส่วนเชื่อมโยงให้เกิดภาวะซึมเศร้ามากขึ้นในวัยรุ่น

บ็อบ แพตตัน อาจารย์ด้านจิตวิทยาคลินิก จาก University of Surrey ซึ่งไม่เกี่ยวข้องกับการวิจัยครั้งนี้กล่าวว่า การวิจัยนี้กำลังบอกว่าวิธีที่พ่อแม่ผู้ปกครองจะเน้นจำกัดเวลาเล่นโซเชียลมีเดีย เพื่อให้สุขภาพกายใจของเด็กและเยาวชนดีขึ้นนั้นอาจไม่ได้ผลตรงเป้า แต่ควรเน้นไปที่การทำกิจกรรมที่เกิดประโยชน์ต่อร่างกายโดยตรง ก็คือ การนอนหลับและออกกำลังกายมากขึ้น

เช่นเดียวกับแอน เดอสเมต อาจารย์จาก Ghent University ในเบลเยียมที่แนะว่า หากเลือกปรับพฤติกรรมให้ดีต่อสุขภาพ และแก้ปัญหาการระรานบนโลกออนไลน์ให้ลดน้อยถอยลงไปได้ สื่อสังคมออนไลน์ ที่มีเป้าหมายตั้งต้นคือการสร้างปฏิสัมพันธ์ทางสังคม ก็ยังคงมีด้านดีหากใช้ให้เป็น


ที่มา : https://www.voathai.com/a/social-media-mental-health-adolescent/5042474.html","https://www.stkc.go.th/sites/default/files/stiarticle_images/1565838235.jpg"
"1960","ผลการศึกษาระบุว่าต้นไม้ช่วยลดผลกระทบจากภาวะโลกร้อน","Wed, 2019-08-14 11:03","http://www.stkc.go.th/node/1960","วิทยาศาสตร์ธรรมชาติ","","ผลการศึกษาในยุโรปเมื่อเร็วๆ นี้ซึ่งตีพิมพ์ในวารสาร Science เมื่อวันที่ 5 กรกฎาคม ชี้ว่า ต้นไม้มีศักยภาพในการช่วยดูดซับ 2 ใน 3 ของเเก๊สคาร์บอนไดออกไซด์ที่ถูกปล่อยออกไปเพิ่มเติมในชั้นบรรยากาศ เนื่องมาจากกิจกรรมของมนุษย์ตั้งเเต่การเริ่มต้นของยุคอุตสาหกรรม

ผลการศึกษาชิ้นล่าสุดนำโดยทีมนักวิจัยที่มหาวิทยาลัย ETH Zurich ด้านเทคโนโลยี ค้นพบว่า หากมีต้นไม้เพิ่มขึ้นอีก 500,000 ล้านต้นซึ่งจะปกคลุมพื้นที่ที่มีขนาดเท่ากับสหรัฐอเมริกา จะช่วยดูดซับเเก๊สคาร์บอนไดออกไซด์ 200 กิกกะตันจากชั้นบรรยากาศโลกเมื่อต้นไม้โตเต็มที่

ทีมผู้ร่างผลการศึกษานี้ชี้ว่า เมื่อรวมกับการลดปริมาณเเก๊สเรือนกระจกที่ปล่อยสู่ชั้นบรรยากาศลง การเพิ่มจำนวนต้นไม้ช่วยลดปริมาณเเก๊สเรือนกระจกที่สั่งสมในชั้นบรรยากาศลงได้ภายในปีค.ศ. 2050 หรืออีก 31 ปีข้างหน้าเ เละจะเป็นทางเเก้ปัญหาภาวะโลกร้อนที่ได้ผลมากที่สุดเท่าที่มีมา

ทีมนักวิทยาศาสตร์นี้บอกว่า การควบคุมภาวะโลกร้อนให้อยู่ที่ 1.5 องศาเซลเซียสให้ได้ภายในปีค.ศ. 2050 ซึ่งเป็นเป้าหมายของสหประชาชาติจำเป็นต้องมีการปลูกต้นไม้เพิ่มขึ้นอีกหลายพันล้านไร่ โดยเพิ่มขึ้นเกือบร้อยละ 20 จากพื้นที่ป่าที่มีอยู่ในขณะนี้

อย่างไรก็ตาม นี่เป็นการเเข่งกับเวลาเนื่องจากโลกที่อุ่นขึ้นทำให้พื้นที่ดินสำหรับปลูกป่าลดลง

Thierry Rivard เเห่งหน่วยงานไม่หวังผลกำไร TreePeople กล่าวว่า มีต้นไม้เหลืออยู่ไม่มากนักในส่วนหนึ่งของพื้นที่ป่าเเห่งชาติเองเจลลีส (Angeles National Forest) ทางตะวันออกเฉียงเหนือของนครลอสเองเจลลีส ในพื้นที่นี้มีทีมอาสาสมัครกำลังตัดทำลายพืชต่างถิ่นที่กำลังลุกลาม อาทิ ต้นมัสตาร์ดเเละต้นทิสเซิลที่มีหนาม ตลอดจนปลูกพืชท้องถิ่นทดแทนราว 40 ชนิด

Rivard กล่าวว่า พืชที่เพิ่งปลูกเป็นพืชประเภทหญ้าชนิดต่างๆ บางชนิดเป็นไม้พุ่ม บางชนิดเป็นต้นไม้ อาทิ ต้นโอ๊คเเละต้นอัลเดอร์แบรี่ พืชล้มลุกขนาดเล็กประเภทไม้พุ่ม ต้นไม้เหล่านี้เคยเติบโตดีมากในพื้นที่นี้ในสภาพนิเวศวิทยาที่สมดุลจนกระทั่งปัจจุบันที่ถูกพืชต่างถิ่นที่เข้าไปคุกคาม

ในช่วงหลายสุดสัปดาห์ที่ผ่านมา บรรดาอาสาสมัครช่วยกันดึงเเละกำจัดพืชต่างถิ่นที่ลุกลามเป็นบริเวณกว้างเเละหิ้วน้ำทีละถังขึ้นไปรดเเก่ต้นไม้ที่ปลูกตามแนวเขา

Cindy Montanez ซีอีโอแห่ง TreePeople กล่าวว่า ต้นไม้มีประโยชน์หลายอย่าง ต้นไม้ให้ร่มเงาเเก่มนุษย์ สิ่งเเวดล้อม ขณะที่โลกกำลังเจอกับภาวะอากาศร้อนรุนเเรงบ่อยมากขึ้นและต้นไม้ช่วยอุ้มน้ำเอาไว้ได้ด้วย

ความพยายามสำคัญในการลดการตัดไม้ทำลายป่าเเละการขยายพื้นที่ป่าที่มีอยู่กำลังเกิดขึ้นทั่วโลกในขณะนี้ รวมทั้งโครงการ the Thirty Hills ในป่าสุมาตรา เเละโครงการ Trillion Trees ที่เน้นดำเนินการในบางส่วนของอเมริกาใต้เเละแอฟริกา

โครงการทั้งสองนี้ดำเนินการโดยกองทุนสัตว์ป่าโลกเเละองค์การในความร่วมมือหลายแห่ง เป็นส่วนหนึ่งของความพยายาม comprehensive ในการส่งเสริมอุตสาหกรรมที่เป็นมิตรต่อระบบนิเวศวิทยา ยกตัวอย่างวิธีการปลูกโกโก้ที่เป็นมิตรต่อป่าไม้ในแอฟริกา เเละการผลิตน้ำผึ้งในอินโดนีเซีย

รายงานผลการวิจัยที่ตีพิมพ์ในวารสาร Science ชี้ว่า มีหกประเทศที่มีศักยภาพในการฟื้นฟูป่าได้มากกว่าครึ่งหนึ่งของพื้นที่ป่าที่ต้องการทั้งหมด ซึ่งได้เเก่ รัสเซีย สหรัฐฯ เเคนาดา บราซิลเเละจีน

(เรียบเรียงโดยทักษิณา ข่ายแก้ว วีโอเอภาคภาษาไทยกรุงวอชิงตัน)



ที่มา : https://www.voathai.com/z/1828","https://www.stkc.go.th/sites/default/files/stiarticle_images/1565755413.jpg"
"1956","'แอปเปิ้ล' ตั้งเงินรางวัล $1 ล้านสำหรับผู้พบช่องโหว่ระบบความปลอดภัยไอโฟน","Tue, 2019-08-13 10:45","http://www.stkc.go.th/node/1956","วิศวกรรมศาสตร์และเทคโนโลยี","","สำนักข่าวรอยเตอร์รายงานว่า บริษัทแอปเปิ้ล (Apple Inc) ได้ตั้งเงินรางวัล 1 ล้านดอลลาร์สำหรับผู้ที่สามารถพบข้อบกพร่องในระบบความปลอดภัยของโทรศัพท์มือถือ ไอโฟน

ถือเป็นเงินรางวัลสูงสุดที่ Apple ให้ เพื่อใช้ในการพัฒนาระบบป้องกันการถูกแฮกโทรศัพท์ ในขณะที่กำลังมีความกังวลเรื่องที่รัฐบาลหลายประเทศแอบลอบเจาะล้วงข้อมูลในโทรศัพท์มือถือของฝ่ายตรงข้ามทางการเมือง สื่อมวลชน และนักสิทธิมนุษยชนทั่วโลก

ทาง Apple ระบุว่าผู้ที่จะคว้าเงินรางวัลก้อนใหญ่ที่สุด คือ 1 ล้านดอลลาร์นี้ได้ ต้องแสดงให้เห็นว่าสามารถเข้าถึงไอโฟนของบุคคลเป้าหมายได้จากระยะไกล โดยที่ไม่มีความช่วยเหลือใดๆ จากเจ้าของโทรศัพท์

ที่ผ่านมา Apple ได้ตั้งเงินรางวัลให้กับผู้ที่สามารถพบข้อบกพร่องในผลิตภัณฑ์ต่างๆ ของ Apple หลายครั้ง โดยเงินรางวัลสูงสุดที่เคยให้คือ 200,000 ดอลลาร์ สำหรับผู้ที่พบข้อบกพร่องในซอฟท์แวร์ซึ่งสามารถแก้ไขได้ด้วยการอัพเดท","https://www.stkc.go.th/sites/default/files/stiarticle_images/1565667909.jpg"
"1945","บริษัทอเมริกันผุดไอเดียรีไซเคิลแบตเตอรีรถยนต์ไฟฟ้าใช้ในสนามกีฬา","Thu, 2019-08-08 11:25","http://www.stkc.go.th/node/1945","วิศวกรรมศาสตร์และเทคโนโลยี","","บริษัท JATO Dynamics ได้ทำการวิจัยเกี่ยวกับรถยนต์และยานพาหนะอื่นๆ พบว่ายอดขายรถยนต์ไฟฟ้าเพิ่มขึ้น 74% ในปี พ.ศ. 2561 ซึ่งมียอดขายรถยนต์ไฟฟ้ามากกว่า 125 ล้านคัน หรือ 1.5% ของยอดขายรถยนต์ทั่วโลก และคาดว่าตลาดนี้น่าจะเติบโตอย่างรวดเร็วในปีต่อๆ ไป

รถยนต์ไฟฟ้าเหล่านี้ต้องใช้แบตเตอรี่ในการขับเคลื่อน บางครั้งต้องใช้มากกว่าหนึ่งอัน แบตเตอรี่ของรถยนต์ไฟฟ้าจะมีประสิทธิภาพลดลงเมื่อเวลาผ่านไปและจะต้องเปลี่ยนใหม่ ปัจจุบันผู้ผลิตรถยนต์รายใหญ่ส่วนมากรับประกันประสิทธิภาพแบตเตอรี่ที่คุณภาพดีราว 8 ปีเท่านั้น

เวลานี้ บริษัทผู้จัดจำหน่ายชิ้นส่วนรถบรรทุกและผลิตภัณฑ์อุตสาหกรรมขนาดใหญ่ของสหรัฐที่ชื่อว่า Eaton ได้ค้นพบวิธีนำแบตเตอรี่ที่รถยนต์ไฟฟ้าที่ไม่ใช้แล้วกลับมาใช้ใหม่ โดยนำแบตเตอรี่ที่มีอายุการใช้งานมากแล้ว หรือที่เรียกว่า ""second-life-batteries"" จากยานยนต์ไฟฟ้า กลับมาใช้ใหม่ร่วมกับผลิตภัณฑ์ xStorage ซึ่งใช้เก็บพลังงานไว้ในตัวอาคาร

เจ้าหน้าที่ของ Eaton กล่าวว่า ทางบริษัทกำลังเจรจากับทีมฟุตบอลยุโรปหลายทีม ในเรื่องการใช้แบตเตอรี่รถยนต์ไฟฟ้าสำหรับการเก็บไฟให้กับสนามกีฬา

Eaton ได้ติดตั้งระบบดังกล่าวในสนามกีฬาใหญ่ๆ ในประเทศเนเธอร์แลนด์ เช่นที่สนามกีฬา Johan Cruyff Arena ในกรุงอัมสเตอร์ดัม สนามกีฬาแห่งนี้จุคนได้ประมาณ 54,000 คน และเป็นที่ตั้งของทีมฟุตบอล Ajax ซึ่งเป็นทีมที่มีชื่อเสียงมากที่สุดทีมหนึ่งของยุโรป นอกจากนี้สนามกีฬานี้ยังเป็นที่จัดคอนเสิร์ตใหญ่ๆ และกิจกรรมสำคัญอื่นๆ ด้วย

นอกจากนี้ยังมีสนามกีฬา Bislett ของประเทศนอร์เวย์ ที่ได้รับการติดตั้งระบบนี้แล้ว โดยสนามกีฬานี้ส่วนหนึ่งใช้พลังงานแสงอาทิตย์ด้วย

บริษัท Eaton เผยว่า xStorage นั้นมีราคาน้อยกว่าแบตเตอรี่ใหม่ 20% ระบบเก็บพลังงานที่สนามกีฬา Johan Cruyff Arena สามารถผลิตไฟฟ้าได้ทั้งหมด 3 เมกะวัตต์ ซึ่งทางบริษัทบอกว่าเพียงพอที่จะให้พลังงานแก่บ้านได้หลายพันครัวเรือน

นอกจากนี้ยังเพิ่มระบบการผลิตพลังงานในช่วงเวลาที่มีการใช้พลังงานสูง เช่นในระหว่างการแสดงคอนเสิร์ต

Eaton กล่าวว่า ระบบเก็บกักพลังงานช่วยให้มีพลังงานที่ยั่งยืนมากขึ้น ในขณะเดียวกันก็สร้างวงจรเศรษฐกิจสำหรับแบตเตอรี่ของรถยนต์ไฟฟ้าด้วย

Eaton เป็นหนึ่งในบริษัทยักษ์ใหญ่หลายๆ บริษัท ที่พยายามพัฒนาตลาดสำหรับแบตเตอรี่รถยนต์ไฟฟ้าเก่าๆ และ BMW บริษัทผลิตรถยนต์ของเยอรมัน ก็เป็นอีกบริษัทหนึ่งที่นำแบตเตอรี่ที่ใช้แล้วจากรถยนต์ไฟฟ้า i3 ของตนมาใช้เก็บกระแสไฟฟ้าที่ผลิตจากทุ่งกังหันลม

บริษัท Eaton คาดว่าตลาดแบตเตอรี่มือสองจะเติบโตขึ้น 20 เท่าภายในปี พ.ศ.2565 ส่วนที่ยุโรปตะวันออกกลาง และแอฟริกา คาดว่ามูลค่าการตลาดอาจสูงได้ถึง 2,300 ล้านดอลลาร์ ภายใน ปี พ.ศ. 2568","https://www.stkc.go.th/sites/default/files/stiarticle_images/1565238331.jpg"
"1943","บริษัทเอ็นอีซีของญี่ปุ่น เปิดตัว ""รถยนต์บินได้""","Wed, 2019-08-07 13:47","http://www.stkc.go.th/node/1943","วิศวกรรมศาสตร์และเทคโนโลยี","","บริษัทอิเล็กทรอนิกส์ของญี่ปุ่น NEC เปิดตัว ""รถยนต์บินได้"" ในวันจันทร์ ซึ่งมีลักษณะคล้ายเครื่องบินโดรนขนาดใหญ่แบบสี่ใบพัด สามารถบินขึ้นลงในแนวดิ่ง

การทดสอบบินครั้งนี้ใช้เวลาราว 1 นาที โดยเป็นการบินขึ้นในความสูงราว 3 เมตร จัดขึ้นที่โรงงานของ NEC ชานกรุงโตเกียว ซึ่งทางบริษัทเชิ(ญนักข่าวจำนวนมากมาเป็นสักขีพยานในการทดสอบ

รัฐบาลญี่ปุ่นให้การสนับสนุนโครงการพัฒนารถยนต์บินได้ โดยมีเป้าหมายที่จะนำมาใช้บรรทุกคนจริงๆ ในอีก 10 กว่าปีข้างหน้า

สำหรับรถยนต์บินได้ที่นำมาใช้ในการทดสอบในวันจันทร์ เรียกว่า EVtol ซึ่งย่อมาจาก “electric vertical takeoff and landing” หรือ ""ยานพาหนะไฟฟ้าที่บินขึ้นและลงจอดในแนวดิ่ง"" ซึ่งถูกออกแบบมาโดยไม่ต้องมีนักบินบังคับ แม้จะมีขนาดใหญ่พอที่จะสามารถบรรทุกคนได้

เจ้าหน้าที่ของ NEC กล่าวว่า ยานพาหนะบินได้นี้สามารถนำไปใช้ในงานหลากหลายประเภท เช่น การช่วยผู้ประสบภัยในพื้นที่เข้าถึงยาก ไปจนถึงการท่องเที่ยวในอวกาศ

นอกจาก NEC แล้ว บริษัทเทคโนโลยีในหลายประเทศต่างพยายามพัฒนายานพาหนะบินได้ เช่น บริษัท Uber ที่กำลังออกแแบบ Uber Air โดยวางแผนว่าจะสามารถนำมาใช้รับส่งผู้โดยสารได้ในปี ค.ศ. 2023 หรืออีก 4 ปีข้างหน้า","https://www.stkc.go.th/sites/default/files/stiarticle_images/1565160432.jpg"
"1940"," ญี่ปุ่นเปิดตัวทีมหุ่นยนต์ผู้ช่วยสำหรับกีฬาโอลิมปิก 2020","Tue, 2019-08-06 16:30","http://www.stkc.go.th/node/1940","วิศวกรรมศาสตร์และเทคโนโลยี","","หุ่นยนต์ผู้ช่วยสำหรับกีฬาโอลิมปิกฤดูร้อน ปี ค.ศ. 2020 ได้รับการออกแบบมาให้สามารถเคลื่อนย้ายสิ่งของต่างๆ ข้ามสนามได้อย่างรวดเร็ว และทำหน้าที่เก็บอุปกรณ์ในการแข่งขันกีฬา เช่น หอกจากกีฬาพุ่งหลาว และแผ่นกลมสำหรับกีฬาขว้างจักร หลังจากที่นักกีฬาขว้างออกไปแล้ว

หุ่นยนต์อีกตัวจะมีหน้าจอที่มีขนาดเท่าคนบนล้อของมัน หุ่นยนต์ตัวนี้ได้รับการออกแบบ มาเพื่อช่วยให้ผู้ชมทางบ้านสามารถดูกีฬาแบบเสมือนจริงได้

นอกจากนี้ยังมีหุ่นยนต์ที่ถูกออกแบบมาให้ดูเหมือนสิ่งมีชีวิตที่ยิ้มแย้มเป็นมิตร เรียกว่า “หุ่นยนต์มาสคอต” ซึ่งแม้เดินไม่ได้แต่สามารถขยับแขนขาได้ พูดไม่ได้แต่สามารถส่งสายตาได้หลายแบบ ทั้งแบบสายตาเป็นประกาย และเป็นรูปหัวใจ ถือเป็นสัญลักษณ์หรือเป็นตัวแทนการแข่งขันกีฬาโอลิมปิกครั้งนี้

คุณ Tomohisa Moridaira หัวหน้าคณะวิศวกรกล่าวเสริมว่า หุ่นยนต์ตัวนี้ยังอาจทำงานอย่างอื่นได้อีก เช่น การถือคบเพลิงโอลิมปิกโดยใช้แม่เหล็ก

“หุ่นยนต์ภาคสนาม” เป็นหุ่นยนต์ที่มีขนาดเล็ก มีรูปร่างเหมือนรถประจำทาง สามารถเดินทางได้อย่างรวดเร็วถึง 20 กิโลเมตรต่อชั่วโมง มีกล้องสามตัวและเซ็นเซอร์พิเศษที่ช่วยให้มองเห็นสภาพแวดล้อม ด้านบนของตัวรถมีไฟชนิดพิเศษรอบๆ ที่จะสว่างขึ้นในขณะที่ทำงาน โดยเทคโนโลยีปัญญาประดิษฐ์ช่วยให้หุ่นยนต์สามารถหลบหลีกสิ่งกีดขวาง และยังสามารถปรับเปลี่ยนเส้นทางเพื่อหลีกเลี่ยงบริเวณที่เป็นหญ้าได้อีกด้วย

คุณ Takeshi Kuwabara ผู้ดูแลการพัฒนาหุ่นยนต์บอกว่า หุ่นยนต์นี้ถูกออกแบบมาให้สามารถทำงานร่วมกันกับทั้งหุ่นยนต์และมนุษย์ และว่าเป้าหมายก็คือการใช้ประโยชน์จากข้อดีของทั้งมนุษย์และหุ่นยนต์

หุ่นยนต์เหล่านี้ล้วนเป็นส่วนหนึ่งของการเตรียมการสำหรับการแข่งขันกีฬาโอลิมปิกปี 2020 ที่กรุงโตเกียวประเทศญี่ปุ่น

บริษัทผู้ผลิตยานยนต์ของญี่ปุ่น Toyota Motor Corporation เปิดตัวหุ่นยนต์เหล่านี้ให้ผู้สื่อข่าวได้ชมเมื่อไม่กี่วันก่อน โดย Toyota เป็นหนึ่งในผู้สนับสนุนหลักของการแข่งขันกีฬาโอลิมปิกปี 2020 ด้วย

ศูนย์วิทยาการหุ่นยนต์ของโตโยต้าในสหรัฐฯ ได้พัฒนาหน้าจอเคลื่อนที่ขนาดเท่ามนุษย์หรือ T-TR1 ที่ออกแบบมาเพื่อเป็นตัวแทนของคนที่ไม่สามารถเข้าร่วมชมการแข่งขันได้

ก่อนหน้านี้ โตโยต้าได้พัฒนาหุ่นยนต์ที่เคลื่อนที่ด้วยล้อมาแล้วหลายชนิด เพื่อช่วยผู้สูงอายุทำงานบ้าน และช่วยผู้ป่วยในโรงพยาบาล นอกจากนี้หุ่นยนต์เหล่านี้ยังสามารถนำทางคนพิการไปยังที่นั่งในการแข่งขันกีฬาโอลิมปิก และยังช่วยเสิร์ฟอาหารและเครื่องดื่มได้อีกด้วย","https://www.stkc.go.th/sites/default/files/stiarticle_images/1565083823.jpg"
"1936","นักเรียนผดุงครรภ์ใช้เทคโนโลยี AR ในการฝึกทำคลอด","Mon, 2019-08-05 08:45","http://www.stkc.go.th/node/1936","วิทยาศาสตร์การแพทย์","","เทคโนโลยีเสริมจริงหรือ AR (Augmented Reality) เพิ่งจะมีใช้เมื่อไม่กี่ปีมานี้ ซึ่งเป็นเทคโนโลยีเดียวกันกับที่ใช้เล่นเกม Pokemon Go บนโทรศัพท์มือถือ

แต่ที่มหาวิทยาลัยแห่งหนึ่งในกรุงลอนดอน มีการนำ Augmented Reality หรือ AR มาช่วยในการฝึกทำคลอดได้

นักผดุงครรภ์เป็นผู้ที่นำชีวิตใหม่มาสู่โลกใบนี้ และนักเรียนผดุงครรภ์ที่มหาวิทยาลัย Middlesex ในกรุงลอนดอน ก็กำลังเรียนรู้วิธีการใหม่ในการทำคลอด

Sarah Chitongo ผู้สอนที่มหาวิทยาลัย Middlesex เป็นครูสอนในชั้นเรียนที่ใช้เทคโนโลยีขั้นสูงนี้ นักเรียนของเธอใช้แว่นตาที่ติดตั้งเทคโนโลยีเสริมจริงหรือ AR เพื่อให้นักเรียนผดุงครรภ์ได้มีประสบการณ์กับการจำลองในการทำคลอดที่ใกล้เคียงกับความเป็นจริง

Sarah กล่าวว่า เทคโนโลยีนี้ช่วยให้นักเรียนได้มองเห็นภาพจริงของร่างกายที่เสมือนจริง สามารถเดินเข้าไปดูใกล้ๆ หรือเดินไปรอบๆ เพื่อให้มองเห็นภายในได้

Darron Hazelby เจ้าหน้าที่เทคนิคด้านการบริการทางคลินิกที่มหาวิทยาลัย Middlesex กล่าวว่า AR ช่วยให้นักเรียนมีส่วนร่วมในการศึกษาการทำคลอดที่มองเห็นได้ชัดเจนกว่าการเรียนในหนังสือ และยังให้ประสบการณ์มากกว่าและได้ลงมือทำ ได้เคลื่อนไหวไปรอบๆ และได้มีปฏิสัมพันธ์กับสิ่งที่อยู่รอบๆ ตัวด้วย

การฝึกฝนจะช่วยเตรียมนักเรียนผดุงครรภ์ให้พร้อมสำหรับความผิดพลาดต่างๆ ที่อาจเกิดขึ้นระหว่างการคลอดบุตร รวมถึงสามารถจัดการกับภาวะแทรกซ้อนเนื่องจากความบกพร่องทางพันธุกรรมด้วย

Sarah Chitongo จากมหาวิทยาลัย Middlesex กล่าวอีกว่า ผู้หญิงผิวดำและชาวเอเชียมีความเสี่ยงต่อการเป็นโรคหัวใจและโรคเบาหวานมากกว่าผู้หญิงกลุ่มอื่นๆ แต่นั่นก็ไม่ได้หมายความว่าผู้หญิงเหล่านั้นจะต้องเสียชีวิตเพราะอาการเจ็บป่วยดังกล่าว ดังนั้นเทคโนโลยี AR จะเป็นทางออกที่ดีของปัญหานี้

อย่างไรก็ดี การให้นักเรียนสัมผัสกับเทคโนโลยีหรือแว่นตา AR มาก่อนช่วยให้พวกเขาสามารถใช้อุปกรณ์นี้ได้อย่างสะดวกใจมากขึ้น และการเรียนรู้อย่างจริงจังก็จะทำให้นักเรียนเข้าใจเทคโนโลยีนี้ได้ดีขึ้นด้วย

Sarah Chitongo บอกว่า เธอต้องใช้เวลาเกือบสิบปีในการทำงานผดุงครรภ์ ก่อนที่จะมองเห็นข้อผิดพลาดในการคลอดบุตร และว่าการใช้เทคโนโลยี AR ในห้องเรียนจะช่วยให้นักเรียนสามารถจัดการกับสิ่งต่างๆ ที่เกิดขึ้นในโลกแห่งความเป็นจริงได้ดียิ่งขึ้น และอาจสามารถช่วยชีวิตคนได้อีกด้วย","https://www.stkc.go.th/sites/default/files/stiarticle_images/1564969527.jpg"
"1934","เยาวชนทั่วโลกร่วมแข่งขัน Google Science Fair","Fri, 2019-08-02 13:54","http://www.stkc.go.th/node/1934","วิศวกรรมศาสตร์และเทคโนโลยี","","เยาวชนทั่วโลก อายุระหว่าง 13-18 ปี เข้าร่วมการแข่งขัน Google Science Fair ในการนำเสนอโครงการวิทยาศาสตร์และเทคโนโลยี ภายใต้แนวคิดช่วยเหลือด้านสุขภาพ ช่วยเหลือผู้มีความบกพร่องทางร่างกาย และแก้ปัญหาสิ่งแวดล้อม

โดยนายฟิออน เฟอร์เรรา จากไอร์แลนด์ เป็นผู้ชนะการแข่งขันประจำปีนี้ จากโครงการคัดแยกไมโครพลาสติกจากแหล่งน้ำด้วยแม่เหล็ก เพื่อแก้ปัญหาการจัดการน้ำเสียที่ไหลลงสู่มหาสมุทรในยุโรป คว้ารางวัลใหญ่จาก Google เป็นทุนการศึกษา 50,000 ดอลลาร์ หรือราว 1.5 ล้านบาท

นอกจากนี้ ยังมีโครงการอื่นๆที่น่าสนใจและได้รับรางวัลจากผู้สนับสนุนด้านเทคโนโลยีรายใหญ่ อย่างน.ส.เซเลสติน เวนาดี้ จากอินโดนีเซีย ที่ได้รางวัล Virgin Galactic Pioneer Award จากการคิดค้นเครื่องวัดระดับน้ำตาลในเลือดรุ่นใหม่เทคโนโลยีตรวจจับอุณหภูมิ ซึ่งไม่ต้องเจาะเลือดและมีราคาย่อมเยาว์กว่าเครื่องมือในท้องตลาดหลายสิบเท่า

ส่วนนายแดเนียล คาซันเซฟ จากรัสเซีย ได้รางวัล Lego Education Builder Award จากการสร้างอุปกรณ์แปลภาษามือให้เป็นเสียง เพื่อช่วยเหลือผู้มีความบกพร่องทางการได้ยิน และนายทวน ดอลเมน จากตุรกี ที่ได้รางวัล Scientific American Innovator Award จากการพัฒนาการเก็บพลังงานจากการเคลื่อนไหวของต้นไม้ และนำพลังงานเหล่านั้นหมุนเวียนมาใช้ในการเกษตรได้อย่างยั่งยืน

ที่น่าสนใจคือ ด.ช.เหมวิช วาฤทธิ์ หรือน้องฮับ อายุ 13 ปี เข้าสู่รอบตัดสินของ Google Science Fair ด้วยการคิดค้นอุปกรณ์เครื่องช่วยฟังสำหรับผู้พิการทางหู ซึ่งน้องฮับเป็นเด็กไทยคนแรกที่เข้ามาถึงรอบ 20 คนสุดท้าย และยังเป็นเด็กอายุน้อยที่สุดในการแข่งขันนี้ด้วย","https://www.stkc.go.th/sites/default/files/stiarticle_images/1564728843.jpg"
"1931","ทำไมการใช้อุปกรณ์ดิจิตัลหลายอย่างทำให้น้ำหนักตัวเพิ่มขึ้น?","Thu, 2019-08-01 10:22","http://www.stkc.go.th/node/1931","วิทยาศาสตร์การแพทย์","","Media multitasking คือการใช้อุปกรณ์ดิจิตัลหลายอย่างสลับไปมาโดยที่ไม่ได้ตั้งใจ เช่น การทำงานด้วยคอมพิวเตอร์แล็ปท็อป และใช้โทรศัพท์สมาร์ทโฟนในเวลาเดียวกัน

การศึกษาที่จัดทำโดยมหาวิทยาลัย Rice ที่เมืองฮูสตัน รัฐเท็กซัส เผยว่า ขนาดรอบเอวของคนเราอาจมีความเชื่อมโยงกับการใช้โทรศัพท์มือถือ แท็บเล็ต และคอมพิวเตอร์แล็ปท็อป

นักวิทยาศาสตร์สังเกตเห็นแนวโน้มที่มีความสัมพันธ์กับการที่มีเทคโนโลยีต่างๆ เพิ่มมากขึ้นในสังคม กล่าวคือ เมื่ออุปกรณ์ดิจิตัลต่างๆ แพร่หลายมากขึ้น ผู้คนก็อ้วนขึ้นตาม ไปด้วย

องค์การอนามัยโลกระบุว่า ประชากรทั่วโลกเป็นโรคอ้วนเพิ่มขึ้นถึงสามเท่าตั้งแต่ปี พ.ศ. 2518 ซึ่งการเปลี่ยนแปลงการบริโภคอาหาร และระดับกิจกรรมต่างๆ ล้วนส่งผลต่อแนวโน้มนี้

Richard Lopez นักวิจัยที่มหาวิทยาลัย Rice ได้ศึกษาถึงความเชื่อมโยงระหว่างน้ำหนักตัวที่เพิ่มขึ้นกับการใช้งานอุปกรณ์ดิจิตัลหลายอย่างพร้อมๆ กัน โดยการศึกษานี้ตัดปัจจัยที่เกี่ยวข้องกับพฤติกรรมการนั่งติดอยู่กับที่ออกไป

Lopez ร่วมกับนักวิจัยจากมหาวิทยาลัย Dartmouth และมหาวิทยาลัย Ohio State ศึกษาผู้ใหญ่จำนวน 132 คน อายุ 18 ถึง 23 ปี โดยทุกคนจะตอบคำถามต่างๆ เช่น ให้ความสนใจกับการแจ้งเตือนในโทรศัพท์มือถือบ่อยแค่ไหน และนักวิจัยยังวัดปริมาณไขมันในร่างกายของผู้เข้าร่วมการศึกษาอีกด้วย

นักวิจัยพบว่า ผู้ที่ใช้อุปกรณ์ดิจิตัลหลายๆ อย่างพร้อมกัน มีความเสี่ยงสูงต่อการเป็นโรคอ้วน โดยการวัดดัชนีมวลกายหรือ BMI และเปอร์เซ็นต์ไขมันในร่างกาย

นอกจากนี้ผู้ร่วมการศึกษา 72 คนได้เข้ารับการถ่ายภาพสมอง และพบว่าเมื่อผู้ที่ใช้งานอุปกรณ์สื่อหลายอย่างพร้อมๆ ถูกดึงดูดใจด้วยอาหาร ภาพสมองจะแสดงรูปแบบการทำงานของสมองที่แตกต่างกัน กล่าวคือสมองของคนเหล่านั้นขับเคลื่อนพฤติกรรมการกิน และสมองส่วนหน้าซึ่งช่วยในการควบคุมตัวเองทำงานน้อยลง

นักวิจัยไม่แน่ใจว่าคนที่ทำงานโดยใช้อุปกรณ์ดิจิตัลหลายอย่างพร้อมๆ กัน จัดว่าเป็นคนที่ไม่สามารถควบคุมตัวเองหรือไม่ แต่การทำเช่นนั้นก็ส่งผลให้การพัฒนาสมองของคนเหล่านั้นได้รับผลกระทบ

Lopez กล่าวส่งท้ายว่า ขั้นตอนต่อไปคือการศึกษาเพิ่มเติม โดยใช้วิธีติดตามผู้ร่วมการศึกษาเมื่อเวลาผ่านไป เพื่อดูว่าการเป็นโรคอ้วนเป็นตัวผลักดันให้คนใช้งานอุปกรณ์ดิจิตัลหลายอย่างพร้อมๆ กัน หรือการใช้งานอุปกรณ์เหล่านี้สลับไปมาเป็นสาเหตุที่ทำให้คนเป็นโรคอ้วนกันแน่","https://www.stkc.go.th/sites/default/files/stiarticle_images/1564629739.jpg"
"1929","สหรัฐฯ หวนคืนท็อป 5 ดัชนีนวัตกรรมโลก-ไทยกระเตื้องขึ้น 1 อันดับ","Wed, 2019-07-31 10:40","http://www.stkc.go.th/node/1929","วิศวกรรมศาสตร์และเทคโนโลยี","","สหรัฐฯ หวนกลับคืนสู่ท็อป 5 การจัดอันดับดัชนีนวัตกรรมโลกขององค์การสหประชาชาติ ประจำปีนี้ ส่วนจีนกระโดดขึ้นมาอีก 3 อันดับ เป็น 14 ด้านไทยขยับขึ้นเป็นอันดับที่ 43 แต่ยังตามหลังเวียดนาม

การจัดอันดับ The Global Innovation Index 2019 หรือ ดัชนีนวัตกรรมโลก ที่จัดทำขึ้นโดยสำนักงานทรัพย์สินทางปัญญาขององค์การสหประชาชาติ หรือ UN จากการจัดอันดับ 129 ประเทศทั่วโลก พบว่า สวิตเซอร์แลนด์ ครองแชมป์ต่อเนื่องเป็นปีที่ 9 สวีเดนตามมาเป็นอันดับ 2

ส่วนสหรัฐฯ ดีดจากอันดับ 6 ขึ้นมาเป็นอันดับ 3 ดันเนเธอร์แลนด์ไปอยู่ในอันดับ 4 และอังกฤษร่วงไปอยู่อันดับ 5

ที่น่าสนใจคือ อิสราเอล กระโจนเข้ามาในอันดับ 10 ได้เป็นครั้งแรก

ในรายงานฉบับนี้ ชี้ว่า จีนยังคงเดินหน้าต่อไปในฐานะกลุ่มประเทศที่มีนวัตกรรมล้ำหน้า โดยจีนตะกายขึ้นมา 3 ขั้นจบที่อันดับ 14 ตามหลังฮ่องกงที่มาในอันดับ 13 ส่วนญี่ปุ่นไล่หลังจีนมาอยู่ที่อันดับ 15

ส่วนประเทศไทยปีนขึ้นไป 1 อันดับ จาก 44 ไปที่ 43 แต่ยังตามหลังเวียดนามที่ได้อันดับ 42

ดัชนีนวัตกรรมโลก มีหลักเกณฑ์การพิจารณาจากดัชนีชี้วัด 80 ประเภท ตั้งแต่การลงทุนด้านการวิจัยและพัฒนา ปริมาณการยื่นขอจดลิขสิทธิ์และเครื่องหมายการค้า ไปจนถึงดัชนีชี้วัดใหม่ๆ อย่างการสร้างแอพพลิเคชันบนโทรศัพท์มือถือ และการส่งออกสินค้าไฮเทค","https://www.stkc.go.th/sites/default/files/stiarticle_images/1564544403.jpg"
"1922","รู้จัก 'ม่านสาหร่าย' นวัตกรรมใหม่แก้ปัญหาสิ่งแวดล้อม","Tue, 2019-07-30 10:00","http://www.stkc.go.th/node/1922","วิศวกรรมศาสตร์และเทคโนโลยี","","ม่านสาหร่ายที่ถูกเรียกว่า biocurtains เป็นสิ่งประดิษฐ์กึ่งวิศวกรรมด้านสิ่งแวดล้อมและกึ่งศิลปะ โดยผ้าม่านที่ได้รับการออกแบบไม่เหมือนใครนี้จะถูกเติมด้วยสาหร่ายที่ช่วยดูดคาร์บอนและปล่อยออกซิเจนออกมา

ม่านสาหร่ายนี้ยังอาจเป็นองค์ประกอบเล็กๆ ในด้านวิศวกรรม ที่ช่วยในเรื่องของการเปลี่ยนแปลงสภาพภูมิอากาศที่รุนแรงอีกด้วย

เจลชีวภาพสีเขียวเป็นสาหร่ายที่มีชีวิต ซึ่งดำรงชีวิตอยู่ด้วยคาร์บอนเป็นหลัก และช่วยปล่อยออกซิเจนออกมาสู่บรรยากาศ โดยเจลสีเขียวนี้จะถูกปั๊มส่งเข้าไปในม่านที่แขวนอยู่บนผนังกลางแจ้ง

Marco Poletto จาก ecoLogicStudio ซึ่งเป็นผู้ปั๊มเจลสีเขียวเข้าไปในม่านนี้กล่าวว่า Cyanobacteria เป็นสาหร่ายขนาดเล็ก เซลล์ขนาดเล็กๆ นี้เป็นเครื่องสังเคราะห์แสงที่ทรงพลังมาก พวกมันจะแปลงพลังงานจากดวงอาทิตย์และดักจับคาร์บอนไดออกไซด์ อนุภาค และก๊าซต่างๆ ในอากาศ และกักรวมสิ่งเหล่านั้นไว้ในตัวเอง

และว่า ไบโอเจลในปริมาณหนึ่งตารางเมตรสามารถดูดคาร์บอนได้วันละ 31 กรัม และปล่อยออกซิเจนได้วันละ 24 กรัม

Poletto และเพื่อนร่วมงาน กล่าวว่า คาร์บอนไม่ได้ถูกนำไปเก็บไว้เพียงเท่านั้น แต่ยังถูกนำไปเปลี่ยนเป็นมวลชีวภาพเพื่อใช้เรื่องของอาหาร สุขภาพ อย่างเช่นในอุตสาหกรรมความสวยความงาม อุตสาหกรรมยา หรือนำไปใช้เป็นพลังงานได้

แต่เจลชีวภาพนี้เมื่อถูกนำไปใส่ในผ้าม่านแล้วจะไม่ได้คงอยู่ตลอดไป คือต้องมีการเปลี่ยนใหม่ทุกๆ สองสัปดาห์

ม่านสาหร่ายนี้ได้ถูกติดตั้งไว้ในอาคารหลายแห่งในยุโรป และถูกนำไปแสดงในงานนิทรรศการด้านเทคโนโลยีในกรุงปารีส

ทั้ง นี้ทางบริษัทสามารถสร้างม่านที่กำหนดขนาดเองได้ทุกที่ตั้งแต่ 300 ถึง 2,000 ดอลลาร์สหรัฐขึ้นอยู่กับขนาดของพื้นที่","https://www.stkc.go.th/sites/default/files/stiarticle_images/1564455620.jpg"
"1918","อาบน้ำร้อนก่อนนอน 1-2 ชม. ช่วยเพิ่มคุณภาพการนอน?","Fri, 2019-07-26 10:39","http://www.stkc.go.th/node/1918","วิทยาศาสตร์การแพทย์","","นักวิจัยของมหาวิทยาลัยแห่งรัฐเท็กซัส ที่เมืองออสติน พบว่าการอาบหรือแช่น้ำร้อนก่อนเวลานอนราว 1 ถึง 2 ชั่วโมง จะช่วยให้ร่างกายปรับอุณหภูมิและช่วยเรื่องการนอนได้

เพราะโดยปกติแล้ว อุณหภูมิร่างกายของคนเราจะผันแปรไปตามเวลาของวัน และถูกควบคุมโดยนาฬิกาชีวะ หรือที่เรียกว่า circadian rhythm

และการอาบน้ำร้อนก่อนนอน 1 ถึง 2 ชั่วโมงจะช่วยกระตุ้นระบบที่ควบคุมอุณหภูมิของร่างกายทำให้ร่างกายเย็นลง และเป็นผลดีต่อวงจรการนอน ทั้งในแง่ของการทำให้หลับได้เร็วขึ้น นานขึ้น และหลับได้ลึกมากขึ้นด้วย

คำถามคือว่า น้ำร้อนที่ว่านี้ควรจะมีอุณหภูมิเท่าใด ซึ่งนักวิจัยให้คำตอบว่าควรอยู่ระหว่าง 104 ถึง 109 องศาฟาเรนไฮต์ หรือประมาณ 40 ถึง 43 องศาเซลเซียส

แม้ฟังดูแล้วจะเป็นเรื่องขัดแย้งในตัวเองที่ว่า การอาบน้ำร้อนหรือน้ำอุ่นก่อนนอนจะช่วยปรับอุณหภูมิของร่างกายให้เย็นลง แต่นักวิจัยบอกว่า น้ำร้อนนั้นจะช่วยให้ร่างกายเย็นลงในขณะที่น้ำเย็นกลับทำให้อุณหภูมิของร่างกายสูงขึ้น ซึ่งทำให้มีปัญหาต่อการนอน

จากผลการศึกษาเรื่องนี้ นักวิจัยกำลังพัฒนาเตียงน้ำซึ่งจะสามารถปรับอุณหภูมิของเตียงเพื่อช่วยควบคุมอุณหภูมิและระดับความดันโลหิตของผู้ใช้ โดยมีจุดมุ่งหมายเพื่อสร้างคุณภาพของการนอนตลอดทั้งคืน","https://www.stkc.go.th/sites/default/files/stiarticle_images/1564112345.jpg"
"1915"," งานวิจัยชี้อาการ 'หัวใจสลาย' อาจเกี่ยวโยงกับความเสี่ยงเป็นมะเร็ง","Thu, 2019-07-25 09:50","http://www.stkc.go.th/node/1915","วิทยาศาสตร์การแพทย์","","การศึกษาซึ่งตีพิมพ์ในวารสารของสมาคมแพทย์หัวใจอเมริกันในวันพุธระบุว่า อาการ Broken Heart Syndrome หรือที่เรียกง่ายๆ ว่า ""หัวใจสลาย"" เป็นอาการผิดปกติทางร่างกายที่เกิดจากกล้ามเนื้อหัวใจทำงานขัดข้อง ซึ่งทำให้คนที่ป่วยมีอาการแน่นหน้าอกและหายใจไม่ออก

อาการดังกล่าวเกิดจากการเพิ่มขึ้นอย่างรวดเร็วของฮอร์โมนความเครียดจากปัญหาปัจจัยภายนอกที่โหมรุมเร้าทับถมเข้ามาอย่างไม่ทันตั้งตัว เช่นการสูญเสียคนรัก การถูกบอกเลิกโดยไม่ได้ทำใจ การตกงาน หรือแม้กระทั่งการได้รับทราบข่าวร้ายเกี่ยวกับสุขภาพของตนเอง

และที่น่าสนใจก็คือ นักวิจัยพบว่าราว 'หนึ่งในหก' ของผู้ที่มีอาการหัวใจสลายจากกล้ามเนื้อหัวใจขัดข้องนี้ มีความเสี่ยงของโรคมะเร็งตามมาด้วยเมื่อเทียบกับคนที่ไม่มีอาการ

ข่าวร้ายกว่านั้นก็คือว่า ในจำนวนหนึ่งในหกคนของผู้ที่มีโอกาสความเสี่ยงจะเป็นมะเร็งจากฮอร์โมนความเครียด เนื่องจากภาวะตัวแปรภายนอกต่างๆ นี้ มีถึง 90% เป็นผู้หญิง

โดยมะเร็งที่เกิดขึ้นกับผู้ที่มีภาวะหัวใจล่มสลายเหล่านี้มักจะเป็นมะเร็งที่พบกันได้บ่อย คือมะเร็งทรวงอก มะเร็งของระบบลำไส้และทางเดินอาหาร มะเร็งของระบบทางเดินหายใจ มะเร็งของระบบสืบพันธุ์ และมะเร็งผิวหนัง เป็นต้น

แพทย์ชี้ว่าเป็นเรื่องที่สำคัญที่ต้องย้ำว่า ขณะนี้ได้พบเพียงแค่ความเกี่ยวโยงระหว่างคนที่มีอาการ Broken Heart Syndrome หรือกล้ามเนื้อหัวใจขัดข้องจากฮอร์โมนความเครียดต่างๆ กับความเสี่ยงของมะเร็ง

แต่นักวิจัยยังไม่พบคำตอบที่ชัดเจนในลักษณะที่เป็นเหตุเป็นผลต่อกันว่าอะไรเป็นสาเหตุของเรื่องนี้ และนักวิจัยจะต้องทำการศึกษาเพิ่มเติมต่อไปเพื่อหาคำตอบที่ชัดเจน","https://www.stkc.go.th/sites/default/files/stiarticle_images/1564023031.jpg"
"1914"," นกนางนวลออสเตรเลียเป็นพาหะเชื้อโรคดื้อยาปฏิชีวนะ","Wed, 2019-07-24 10:02","http://www.stkc.go.th/node/1914","วิทยาศาสตร์การแพทย์","","นักวิทยาศาสตร์เผยนกนางนวลทั่วออสเตรเลียเป็นพาหะของเชื้อโรคที่ดื้อยาปฏิชีวนะ นกดังกล่าวเป็นพาหะของแบคทีเรียเช่นอีโคไลซึ่งอาจทำให้เกิดการติดเชื้อทางเดินปัสสาวะ หรือติดเชื้อในกระแสเลือดได้

นักวิทยาศาสตร์เกรงว่าแบคทีเรียที่ทำให้เกิดโรคนี้อาจแพร่กระจายจากนกนางนวลไปสู่คน รวมไปถึงปศุสัตว์และสัตว์เลี้ยงทั้งหลายได้ด้วย

นักวิจัยที่มหาวิทยาลัย Murdoch ในเมือง Perth พบว่ากว่า 1 ใน 5 ของนกนางนวลสีเงินทั่วประเทศเป็นพาหะของแบคทีเรียเช่นอี โคไล ที่ดื้อยาปฏิชีวนะ นักวิจัยเชื่อว่านกนางนวลได้เชื้อแบคทีเรียจากสิ่งปฏิกูลและผ้าอ้อมเด็กที่ใช้แล้ว ในขณะที่คุ้ยเขี่ยหาอาหารตามกองขยะหรือถังขยะ

นักวิทยาศาสตร์เชื่อว่ามนุษย์อาจสามารถติดเชื้อโรคนั้นได้หากมีการสัมผัสกับอุจจาระของนกนางนวล อย่างไรก็ตามการล้างมือให้สะอาดจะช่วยลดความเสี่ยงหลังการสัมผัสได้ มีตัวอย่างหนึ่งที่แสดงให้เห็นว่าแบคทีเรียในนกนางนวลดื้อยาปฏิชีวนะชนิดหนึ่ง ซึ่งเป็นทางเลือกสุดท้ายในการรักษาอาการติดเชื้อที่รุนแรง

Dr. Sam Abraham นักจุลชีววิทยาที่มหาวิทยาลัย Murdoch กล่าวว่าแหล่งที่มาของเชื้อแบคทีเรียในนกนางนวลน่าจะเป็นของเสียจากครัวเรือน และว่านักวิจัยเชื่อว่านกนางนวลรับเชื้อแบคทีเรียนี้มาจากมนุษย์ เนื่องจากแบคทีเรียดังกล่าวอาศัยอยู่ในลำไส้ของมนุษย์นกนางนวลอาจจะสัมผัสอุจจาระของมนุษย์ไม่ว่าจะผ่านทางน้ำเสีย หรือผ่านทางผ้าอ้อมเด็กที่ใช้แล้ว หรือผ้าอ้อมของคนสูงอายุจากnursing homes โดยการคุ้ยเขี่ยตามถังขยะ

การศึกษาดังกล่าวได้รับการตีพิมพ์ในวารสาร Journal of Antimicrobial Chemotherapy และนำโดยนักวิจัยที่มหาวิทยาลัยMurdoch ที่อยู่ทางตะวันตกของออสเตรเลีย

จากผลการศึกษานอกจากนี้นักวิจัยยังเรียกร้องให้รัฐบาลออสเตรเลียพิจารณาหาวิธีป้องกันนกนางนวลและสัตว์ป่าอื่นๆ จากการคุ้ยเขี่ยหลุมทิ้งขยะอีกด้วย","https://www.stkc.go.th/sites/default/files/stiarticle_images/1563937371.jpg"
"1910","งานวิจัยชี้เครื่องดื่มผสมน้ำตาลอาจก่อมะเร็ง","Tue, 2019-07-23 13:30","http://www.stkc.go.th/node/1910","วิทยาศาสตร์การแพทย์","","นักวิจัยเผยคนที่ดื่มเครื่องดื่มที่ผสมน้ำตาลปริมาณมากมีความเสี่ยงต่อการเป็นโรคมะเร็ง โดยการศึกษาวิจัยครั้งใหญ่ในฝรั่งเศสชี้ให้เห็นว่า การจำกัดปริมาณเครื่องดื่มที่มีน้ำตาล อาจช่วยลดจำนวนผู้ป่วยโรคมะเร็งได้ด้วย

การดื่มเครื่องดื่มผสมน้ำตาลเป็นที่นิยมทั่วโลกในช่วงหลายทศวรรษที่ผ่านมา เครื่องดื่มที่มีน้ำตาลมีความเชื่อมโยงกับการเป็นโรคอ้วน หรือภาวะที่มีน้ำหนักตัวเกินซึ่งทำให้เพิ่มความเสี่ยงต่อการเกิดโรคมะเร็ง

นักวิจัยเก็บข้อมูลจากผู้ใหญ่ชาวฝรั่งเศสกว่า 100,000 คน เป็นเวลา 9 ปี คือจากปี พ.ศ. 2552 จนถึง พ.ศ. 2561 โดยแบ่งเป็นผู้ชาย 21% และเป็นผู้หญิง 79% เพื่อดูว่าแต่ละคนดื่มเครื่องดื่มผสมน้ำตาลมากน้อยแค่ไหน จากนั้นนักวิจัยจะวัดความเสี่ยงของการเป็นโรคมะเร็งทุกชนิดของกลุ่มตัวอย่าง เช่น มะเร็งเต้านม มะเร็งลำไส้ใหญ่ และมะเร็งต่อมลูกหมาก

นักวิจัยยังมองถึงความเสี่ยงอื่นๆ ในการเป็นโรคมะเร็งที่อาจเกิดขึ้นในแต่ละบุคคล รวมถึงอายุ เพศ ระดับการศึกษ าประวัติครอบครัว การสูบบุหรี่ และระดับการออกกำลังกาย

นักวิทยาศาสตร์พบว่า การดื่มเครื่องดื่มผสมน้ำตาลเพิ่มขึ้น 100 มิลลิลิตร เพิ่มความเสี่ยงต่อการเป็นโรคมะเร็งโดยรวม 18% และเพิ่มความเสี่ยงต่อการเป็นโรคมะเร็งเต้านม 22%

และเมื่อพิจารณาผู้ที่ดื่มน้ำผลไม้และผู้ที่ดื่มเครื่องดื่มชนิดหวานอื่นๆ พบว่าคนทั้งสองกลุ่มมีความเสี่ยงสูงต่อการเป็นมะเร็งโดยรวมเช่นกัน

อย่างไรก็ตาม นักวิจัยไม่พบความเชื่อมโยงกับผู้ป่วยมะเร็งต่อมลูกหมากและลำไส้ใหญ่ ซึ่งอาจเป็นเพราะในกลุ่มอาสาสมัครมีผู้ป่วยโรคมะเร็งสองชนิดนี้เพียงไม่กี่รายเท่านั้น

Amelia Lake ผู้เชี่ยวชาญด้านโภชนาการสาธารณสุข ที่มหาวิทยาลัย Teesside ประเทศอังกฤษ กล่าวว่า ในขณะที่การศึกษาครั้งนี้ไม่ได้ระบุสาเหตุและผลกระทบที่ชัดเจนระหว่างน้ำตาลกับโรคมะเร็ง แต่ก็ทำให้มองเห็นถึงความสำคัญในการลดการบริโภคน้ำตาล เพราะการลดปริมาณน้ำตาลในอาหารเป็นเรื่องที่สำคัญอย่างยิ่ง

การศึกษานี้ได้รับการตีพิมพ์ในวารสารการแพทย์ของอังกฤษ BMJ British medical journal

องค์การอนามัยโลกแนะนำว่า ควรจำกัดปริมาณน้ำตาลให้น้อยกว่า 10% ของพลังงานทั้งหมดที่ร่างกายได้รับในแต่ละวัน

ปัจจุบัน หลายประเทศรวมถึง อังกฤษ เบลเยียม ฝรั่งเศส ฮังการี และเม็กซิโกได้มีการเก็บภาษีน้ำตาลแล้ว หรือกำลังจะใช้วิธีเก็บภาษีน้ำตาล เพื่อยกระดับสุขภาพของประชาชนในประเทศให้ดีขึ้น","https://www.stkc.go.th/sites/default/files/stiarticle_images/1563863400.jpg"
"1908","ยอดผู้ใช้ “ Netflix ” ในสหรัฐฯ ลดลงครั้งแรกในรอบเกือบ 10 ปี","Mon, 2019-07-22 11:09","http://www.stkc.go.th/node/1908","วิศวกรรมศาสตร์และเทคโนโลยี","","บริษัทผู้ให้บริการสตรีมมิ่งวิดีโอ เน็ตฟลิกซ์ อิงค์ ของสหรัฐฯ เปิดเผยว่า จำนวนสมาชิก Netflix ในสหรัฐฯ ชะลอตัวลงอย่างมากเป็นครั้งแรกในรอบเกือบ 10 ปี ท่ามกลางการแข่งขันในตลาดผู้ให้บริการสตรีมมิ่งภาพยนตร์และรายการโทรทัศน์ ที่เริ่มเข้าแย่งชิงส่วนแบ่งตลาดกันดุเดือดขึ้น ตามรายงานของ Wall Street Journal

โดยตัวเลขลูกค้าในไตรมาส 2 ของปีนี้ Netflix มีตัวเลขลูกค้าในสหรัฐฯ ลดลง 130,000 ราย เมื่อเทียบกับไตรมาสแรกของปี ขณะที่มีลูกค้าทั่วโลกเพิ่มขึ้น 2.7 ล้านรายในไตรมาส 2 ของปีนี้ แต่ถือว่าต่ำกว่าอย่างมากจากที่คาดไว้ที่ 5 ล้านราย ซึ่งเป็นผลมาจากปรับขึ้นค่าบริการ และจำนวนซีรีส์เรื่องใหม่ที่ลดลงของ Netflix รวมทั้งคู่แข่งจาก Walt Disney, Apple, Warner Media และ NBCUniversal เตรียมกระโจนเข้าสู่สงครามแย่งชิงลูกค้าสตรีมมิ่งกันอย่างดุเดือด

ทั้งนี้ Netflix ยังคงเป็นผู้นำในตลาดสตรีมมิ่งวิดีโออยู่ ด้วยจำนวนลูกค้าในสหรัฐฯ 60.1 ล้านราย และ 91.5 ล้านรายทั่วโลก","https://www.stkc.go.th/sites/default/files/stiarticle_images/1563768553.jpg"
"1903","นอนมาแล้วกี่คน? 'ผ้าปูเตียงฝังชิพ' เผยให้ทราบว่าซักรีดครั้งสุดท้ายเมื่อไร","Fri, 2019-07-19 09:48","http://www.stkc.go.th/node/1903","วิศวกรรมศาสตร์และเทคโนโลยี","","จีนเปิดตัวระบบไฮเทคที่บอกให้ทราบว่าผ้าปูเตียงถูกซักครั้งสุดท้ายเมื่อไหร่ เพื่อช่วยให้นักเดินทางที่เหนื่อยล้าได้เบาใจ

ร้านบริการซักรีดในเมืองอู๋ฮั่นในภาคกลางของจีน ใช้วิธีการติดไมโครชิพลงในผ้าปูที่นอน ผ้าเช็ดตัว และผ้าห่ม ซึ่งลูกค้าสามารถใช้โทรศัพท์มือถืออ่านดูวันที่ผ้าเหล่านั้นถูกซักเป็นครั้งสุดท้ายได้

สำนักข่าวซินหว่ารายงานว่า ชิพดังกล่าวจะถูกติดไว้ที่มุมหนึ่งของผลิตภัณฑ์ต่างๆ ที่ส่งไปซักที่ร้านซักรีด Wuhan Kunteng Laundry ซึ่งเป็นผู้ให้บริการซักรีดแก่โรงแรมและหอพักหลายๆ แห่งของเมือง

ชิพแต่ละตัวมีรหัส QR ที่สามารถสแกนได้ด้วยโทรศัพท์มือถือ สามารถกันน้ำได้และทนต่ออุณหภูมิสูง ดังนั้นชิพเหล่านี้จะยังใช้การนานได้แม้ว่าจะผ่านการซักรีดหลายครั้งหลายหนก็ตาม

เมืองอู๋ฮั่นมีประชากรมากกว่า 10 ล้านคนและเป็นที่นิยมของนักท่องเที่ยว เนื่องจากเป็นเมืองที่มีบทบาทสำคัญในเรื่องของประวัติศาสตร์จีน นอกจากนี้ยังทำหน้าที่เป็นศูนย์กลางทางการขนส่งที่สำคัญภายในประเทศจีนอีกด้วย

นวัตกรรมนี้เป็นคลื่นลูกใหม่ของความก้าวหน้าทางเทคโนโลยีที่กำลังแผ่ขยายไปทั่วโรงแรมต่างๆ ในจีน

เมื่อปีที่แล้ว เครือโรงแรม InterContinental ร่วมมือกับ Baidu ซึ่งเป็นบริษัทเทคโนโลยีจีนที่มีความเชี่ยวชาญด้านบริการค้นหาทางอินเทอร์เน็ตและปัญญาประดิษฐ์ ในการเปิดตัว “ห้องอัจฉริยะ” หรือ “Smart Rooms” ซึ่งรองรับเทคโนโลยี AI ในประเทศจีน

ความก้าวหน้าดังกล่าวเริ่มต้นขึ้นในโรงแรมธุรกิจขนาดใหญ่สองแห่งของประเทศ คือ InterContinental Beijing Sanlitun และ InterContinental Guangzhou ซึ่งได้เปิดตัวห้องสวีทระบบ AI จำนวน 100 ห้อง

ส่วนโรงแรมอื่นๆ เช่น โรงแรม Hangzhou Marriott Hotel Qianjiang และโรงแรม Sanya Marriott Hotel Dadonghai Bay ได้กลายเป็นโรงแรมระดับนานาชาติแห่งแรกของแมริออท ที่ใช้เทคโนโลยีระบบจดจำใบหน้าในการเช็คอินเข้าพักในโรงแรม","https://www.stkc.go.th/sites/default/files/stiarticle_images/1563504526.jpg"
"1901","แพทย์อเมริกันมองว่าควรใช้ 'การผ่าตัดกระเพาะ' บำบัดโรคอ้วนแต่เนิ่นๆ","Thu, 2019-07-18 09:30","http://www.stkc.go.th/node/1901","วิทยาศาสตร์การแพทย์","","ชอน โรเจอร์ส พยายามมานานร่วม 20 กว่าปีเพื่อควบคุมน้ำหนักตัว เเม้ว่าขณะที่โรคเบาหวานที่เป็นอยู่มีอาการแย่ลงก็ตาม

การบำบัดด้วยการควบคุมอาหารกับสารอินซูลินไม่ช่วยให้เขาลดน้ำหนักตัวได้อย่างที่ต้องการ เขาไม่สามารถควบคุมภาวะเบาหวานได้

สารอินซูลินทำให้ผู้ใช้รู้สึกหิว ทำให้ยากมากขึ้นที่จะลดน้ำหนักตัว แต่การผ่าตัดลดขนาดกระเพาะอาหารเสียค่าใช้จ่ายสูง

ในสหรัฐฯ บริษัทประกันสุขภาพไม่จ่ายค่าผ่าตัดนี้ นอกเสียจากว่าดัชนีมวลกายของผู้ป่วย หรือ BMI สูงที่อย่างน้อย 35 เเม้ว่าภาวะเบาหวานของผู้ป่วยจะเกินการควบคุม

ด็อกเตอร์สเตซี่ เบรทเฮาเออร์ แห่งมหาวิทยาลัยแห่งรัฐโอไฮโอ กล่าวว่าไม่สามารถใช้ดัชนีมวลกายเป็นตัวชี้บ่งว่าผู้ป่วยตอบสนองต่อการบำบัดเบาหวานดีแค่ไหน ดัชนีมวลกายเป็นตัวชี้ที่ไม่ยุติธรรมเละไม่ถูกต้องในการระบุว่าใครควรได้รับการผ่าตัดลดกระเพาะอาหาร

ด็อกเตอร์เบรทเฮาเออร์บอกว่า ข้อกำหนดว่าผู้ป่วยคนใดควรได้รับการบำบัดด้วยการผ่าตัดนี้ไม่ทันต่อยุค ผู้ป่วยที่ไม่ได้รับการผ่าตัดจะมีอาการเบาหวานรุนแรงขึ้น อายุขัยจะสั้นลงหากไม่ได้รับการรักษาที่ได้ผล

สมาคมการแพทย์อเมริกัน(American Medical Association) ถือว่าภาวะโรคอ้วนเป็นโรคเรื้อรังที่ซับซ้อนซึ่งจำเป็นต้องได้รับการรักษา หากไม่ได้รับการบำบัด โรคอ้วนจะนำไปสู่โรคหัวใจ มะเร็ง และภาวะเบาหวาน

ด็อกเตอร์เบรทเฮาเออร์สนับสนุนการรักษาแต่เนิ่นๆ ทั้งโรคอ้วนและเบาหวาน เขากล่าวว่า ไม่มีใครบอกผู้ป่วยมะเร็งหรือผู้ป่วยโรคหัวใจว่าให้บำบัดโรคด้วยตัวเอง ผู้ป่วยต้องมีส่วนร่วมในการดูแลรักษาโรคของตนเอง และต้องดูแลตนเองได้อย่างถูกต้อง แต่ผู้ป่วยเหล่านี้ควรมีโอกาสได้รับการบำบัดโรคที่มีประสิทธิภาพไปพร้อมๆ กันด้วย

และตั้งแต่เขาเข้ารับการผ่าตัดลดขนาดกระเพาะอาหาร คุณโรเจอร์สลดน้ำหนักตัวลงมาได้อย่างมาก ภาวะเบาหวานก็อยู่ในระดับที่ควบคุมได้ เขาไม่จำเป็นต้องกินยาคุมเบาหวานอีกแล้ว และลดปริมาณอินซูลินที่ใช้ต่อวันลงมาจากเกือบ 500 ยูนิทต่อวัน เหลือแค่ราว 10 ยูนิทเท่านั้น

เขาบอกว่า การผ่าตัดกระเพาะอาหารเปลี่ยนแปลงชีวิตเขาอย่างมาก เขาขอแนะนำการผ่าตัดนี้แก่ทุกคนที่มีปัญหาเดียวกัน

ภาวะเบาหวานเป็นปัญหาสุขภาพทั่วโลก มีคนมากกว่า 400 ล้านคนหรือ ผู้ใหญ่ 1 คนในทุก 11 คนเป็นโรคนี้

องค์การอนามัยโลกหรือ WHO ประมาณว่า ตัวเลขนี้จะเพิ่มขึ้นอย่างมากในอนาคตอันใกล้ แต่หากคนที่เป็นโรคเบาหวานได้รับการผ่าตัดกระเพาะแต่เนิ่นๆ ภาวะเบาหวานของพวกเขาจะรักษาหายได้

สำหรับคนที่เป็นเบาหวานมานาน 10 ปีขึ้นไปและต้องฉีดสารอินซูลินเทียม การผ่าตัดลดขนาดกระเพาะอาหารจะไม่ช่วยแก้ไขภาวะเบาหวานได้ แต่แม้กระนั้น ด็อกเตอร์เบรทเฮาเออร์กล่าวว่า การผ่าตัดลดขนาดกระเพาะลงจะช่วยให้สุขภาพของผู้ป่วยดีขึ้นอย่างแน่นอน

(เรียบเรียงโดยทักษิณา ข่ายแก้ว วีโอเอภาคภาษาไทยกรุงวอชิงตัน)","https://www.stkc.go.th/sites/default/files/stiarticle_images/1563417032.jpg"
"1891","'แรนซัมแวร์' เรียกค่าไถ่ระบบคอมพิวเตอร์ของทางการสหรัฐฯ 170 ระบบ","Fri, 2019-07-12 10:30","http://www.stkc.go.th/node/1891","วิศวกรรมศาสตร์และเทคโนโลยี","","สัปดาห์ที่แล้ว เมือง Lake City ในรัฐฟลอริดา เป็นเมืองที่สองของรัฐที่ยอมจ่ายค่าไถ่เป็นเงิน 460,000 ดอลลาร์ กับอีก 42 บิทคอยน์ ตามคำเรียกร้องของแฮคเกอร์ เพื่อให้ระบบคอมพิวเตอร์ของเมืองสามารถกลับมาใช้งานได้อีก

ก่อนหน้านี้ เมือง River Bench ก็เป็นเมืองขนาดเล็กในรัฐฟลอริดาเช่นกันที่ยอมจ่าย Bitcoins มูลค่า 600,000 ดอลลาร์ เพื่อให้ได้ข้อมูลในระบบคอมพิวเตอร์ที่ถูก Ransomware โจมตีกลับคืนมา

อย่างไรก็ตาม ในทั้งสองกรณีนี้บริษัทประกันจะยอมจ่ายคืนเงินค่าไถ่บางส่วนให้กับรัฐบาลของเมือง

เมื่อเดือนพฤษภาคม บริษัท Recorded Future ซึ่งทำงานเกี่ยวกับความมั่นคงของระบบไซเบอร์ ระบุว่า ในช่วงหกปีหลังนี้มีระบบคอมพิวเตอร์ของรัฐบาลมลรัฐ และหน่วยปกครองท้องถิ่นในสหรัฐ อย่างน้อยราว 170 ระบบที่ถูกโจมตีด้วย Malware ชื่อ Ransomware เพื่อแลกกับค่าไถ่

มิฉะนั้นระบบดังกล่าวจะไม่สามารถใช้การได้ และข้อมูลที่อยู่ในระบบอาจต้องสูญหายไป

โดยตัวอย่างของเรื่องนี้ก็คือ นครบัลติมอร์ ในรัฐแมรี่แลนด์ ซึ่งมีประชากรราว 600,000 คน ไม่ยอมจ่ายเงินค่าไถ่ 80,000 ดอลลาร์ให้กับแฮคเกอร์ผู้ใช้ Ransomware และเป็นผลให้ทางเมืองต้องใช้เงินถึง 18 ล้านดอลลาร์เพื่อกู้คืนข้อมูลในระบบคอมพิวเตอร์กลับคืนมา","https://www.stkc.go.th/sites/default/files/stiarticle_images/1562902224.png"
"1887"," ทีมนักวิจัยอเมริกันคิดค้นวิดีโอเกมส์ช่วยเกษตรกรป้องกันโรคระบาดหมู","Thu, 2019-07-11 09:46","http://www.stkc.go.th/node/1887","วิศวกรรมศาสตร์และเทคโนโลยี","","ทีมนักวิทยาศาสตร์ได้ผสมผสานวิดีโอเกมส์กับระบบจำลองทางคอมพิวเตอร์ เพื่อเเสดงให้เห็นว่าคนเราสามารถลดความรวดเร็วของการเเพร่ระบาดของโรคติดต่ออันตรายที่เกิดกับหมูลงได้ หากเกษตรกรหลีกเลี่ยงพฤติกรรมเสี่ยงต่างๆ

ผู้ร่างรายงานผลการศึกษากล่าวว่า ข้อมูลที่ได้จากวิดีโอเกมส์ช่วยให้คนปฏิบัติตามกฎระเบียบในการเลี้ยงสุกร

ตั้งเเต่มีการพบโรคท้องร่วงที่เกิดจากเชื้อไวรัส PEDV (porcine epidemic diarrhea virus) เมื่อ 40 ปีที่แล้ว โรคนี้ยังคงระบาดในฟาร์มเลี้ยงสุกรในยุโรป เอเชีย เเละอเมริกาเหนือ

เเละเมื่อเชื้อไวรัส PEDV ระบาดในสหรัฐฯ เมื่อปี ค.ศ. 2013 โรคนี้ได้ทำให้หมูตายไปแล้ว 7 ล้านตัวในสหรัฐฯ

Scott Merrill ศาตราจารย์ด้านดินเเละพืช มหาวิทยาลัยแห่งเวอร์มอนต์กล่าวว่า เชื้อไวรัส PEDV เพียงเล็กน้อยสามารถทำให้หมูทุกตัวในสหรัฐฯ ติดเชื้อได้ ศาสตราจารย์ผู้นี้กล่าวว่า ไวรัส PEDV เป็นอันตรายมากต่อลูกหมู

ด้าน Gabriela Bucini นักวิจัยเเละหัวหน้าผู้ร่างรายงานการศึกษา กล่าวว่า มากกว่าร้อยละ 90 ของหมูที่ติดเชื้อจะตายจากโรคนี้ เเละศาตราจารย์ Merrill กล่าวเสริมว่า ทีมนักวิทยาศาสตร์ได้พบว่ามีคนจำนวนหนึ่งที่ไม่ต้องการทำงานในอุตสหกรรมเลี้ยงสุกรอีกต่อไป เพราะโรคท้องร้วงรุนแรงจากไวรัส PEDV เพราะทำใจยากมากที่ได้เห็นหมูจำนวนมากป่วยเเละตาย

ขณะที่เชื้อไวรัส PEDV ยังคงเป็นโรคที่คุกคามประชากรหมูในสหรัฐฯ จำนวนการติดเชื้อได้ลดลงตั้งเเค่ปี ค.ศ. 2013 ทีมนักวิจัยได้ให้เหตุผลของการติดเชื้อที่ลดลงว่าเป็นเพราะเกษตรกรเเละผู้ที่เกี่ยวข้องในกระบวนการต่างๆ ในอุตสาหกรรมการเลี้ยงสุกร ได้ปรับเปลี่ยนวิธีปฏิบัติด้านความปลอดภัย อาทิ มีการทำความสะอาดฆ่าเชื้ออุปกรณ์ที่ใช้ เสื้อผ้าเเละรองเท้าที่อาจเป็นตัวนำเชื้อไปเเพร่ระบาดระหว่างฟาร์มได้

เห็นได้ชัดเจนว่าวิธีปฏิบัติด้านความปลอดภัยเหล่านี้มีความสำคัญในการป้องกันการเเพร่ระบาดของโรคที่เกิดกับหมู เเต่เท่าที่ผ่านมายังไม่มีวิธีวัดว่ามาตรการต่างๆ เหล่านี้ได้มีความสำคัญแค่ไหน

มาถึงตอนนี้ Bucini นักวิจัยเเละทีมงานได้ทดลองใช้วิดีโอเกมส์ในการวัดประสิทธิภาพของมารตรการเรื่องนี้

ในเกมส์หนึ่งที่ใช้ในการวิจัย ผู้เล่นต้องเป็นเกษตรกรเลี้ยงหมูเเละพยายามทำงานให้เสร็จ ในขณะที่ต้องป้องกันหมูของตนไม่ให้ติดโรคไวรัสชนิดนี้ ผู้เล่นได้รับคำเตือนถึงความเสี่ยงต่อการติดเชื้อโรคเเละมีทางเลือกว่าจะปฏิบัติตามหรือจะจะเพิกเฉยข้อปฏิบัติด้านความปลอดภัย อาทิ ทำการฆ่าเชื้อเสื้อผ้าตอนเข้าเเละออกจากฟาร์ม การปฏิบัติตามมาตราการด้านความปลอดภัยช่วยลดความเสี่ยงในการติดเชื้อลง เพียงเเต่ต้องเสียเวลาที่มีค่าไปด้วย

Steve Dritz ผู้เชี่ยวชาญเกี่ยวกับสุกรเเละศาสตราจารย์ภาควิชาสัตวแพทย์ มหาวิทยาลัยแห่งรัฐแคนซัส ซึ่งไม่เกี่ยวข้องกับการวิจัยกล่าวเเสดงความหวังว่า วิดีโอเกมส์ที่นักวิจัยใช้ทดลองอาจจะนำไปใช้ในการป้องกันการระบาดของโรคในปศุสัตว์ได้ในอนาคต

เขากล่าวว่า นี่จะเป็นเครื่องมือที่เเสนวิเศษ เพราะช่วยให้ค้นหาว่าอะไรเป็นปัจจัยที่เราสามารถควบคุมได้เพื่อป้องกันการระบาดของโรค เเละนี่เป็นวิธีการใหม่ที่เขาไม่เคยเห็นมาก่อน

ผลการวิจัยนี้ตีพิมพ์ในวารสาร Frontiers ด้านสัตวแพทย์ไปเมื่อเร็วๆนี้

(เรียบเรียงโดย ทักษิณา ข่ายแก้ว วีโอเอภาคภาษาไทยกรุงวอชิงตัน)","https://www.stkc.go.th/sites/default/files/stiarticle_images/1562813179.jpg"
"1886","นาซ่าเตรียมส่งยาน 'ดราก้อนฟลาย' สำรวจดวงจันทร์เยือกแข็ง 'ไททัน'","Wed, 2019-07-10 14:05","http://www.stkc.go.th/node/1886","วิศวกรรมศาสตร์และเทคโนโลยี","","หากดูเผินๆ เเล้ว ดวงจันทร์ไททันของดาวเสาร์มีลักษณะคล้ายกับโลกอย่างมาก มีทะเลสาบและมหาสมุทรกระจายทั่วไปเเละมีฝนตกเป็นบางครั้งบางคราว ทำให้ทรายที่เป็นผิวหน้าของดวงจันทร์ไททันมีความเปียกชื้น

เเต่ดวงจันทร์ไททันก็เเตกต่างจากโลกเช่นกัน โดยมีความหนาวเย็นติดลบจนน้ำกลายเป็นน้ำเเข็ง เเก๊สมีเทนกลายเป็นแก๊สเหนียวเหมือนน้ำมัน พื้นทรายบนดวงจันทร์ไททันเกิดขึ้นจากวัสดุอินทรีย์ชนิดต่างๆ คือ คาร์บอน ไฮโดรเจน ไนโตรเจน เเละออกซิเจน ซึ่งต่างจากเม็ดทรายที่พบทั่วไปตามชายหาดบนโลก

Elizabeth Turtle หัวหน้านักวิจัยประจำโครงการ ดราก้อนฟลาย (Dragonfly) กล่าวว่า สิ่งหนึ่งที่น่าตื่นเต้นมากเกี่ยวกับดวงจันทร์ไททันอยู่ที่ดวงจันทร์ดวงนี้มีทั้งความเหมือนเเละความเเตกต่างจากโลก

เราไม่สามารถมองเห็นผิวหน้าของดวงจันทร์ไททันได้เพราะถูกบดบังจากชั้นบรรยากาศที่ขมุกขมัวของดวงจันทร์ดวงนี้ ซึ่งมีความหนาเเน่นมากกว่าชั้นบรรยากาศโลกสี่เท่าตัว เมื่อรวมเข้ากับเเรงดึงดูดระดับต่ำกว่าโลกถึง 1 ใน 7 ทำให้ดวงจันทร์ไททันเหมาะเเก่การสำรวจจากทางอากาศ

ยานสำรวจดราก้อนฟลายมีใบพัดสองชุด รวมสี่ใบพัด โดยวางทับด้านบนทำให้มองเเล้วเหมือนกับโดรน เพียงเเต่มีขนาดใหญ่กว่าโดรนทั่วไปมาก มีความยาวที่ประมาณ 3 เมตร เเละสูงกว่าหนึ่งเมตร

การออกแบบนี้ช่วยให้ยานสำรวจสามารถถ่ายภาพจากทั้งทางอากาศเเละจากภาคพื้นดินได้ ตลอดจนสามารถลงจอดบนพื้นผิวที่เย็นจนกลายเป็นน้ำเเข็งของดวงจันทร์ไททันได้ การสำรวจเน้นที่พื้นที่บริเวณใกล้กับจุดศูนย์สูตรของไททันที่มีเนินทรายปกคลุม ซึ่งมีลักษณะคล้ายๆกับเนินทรายของทะเลทรายบนโลก

จากจุดนี้ ดราก้อนฟลายจะเริ่มการสำรวจดวงจันทร์ไททันด้วยการกระโดดกบ เพื่อตระเวณสำรวจจุดเป้าหมายต่อไปว่ามีอะไรอยู่ในบริเวณบ้าง เเล้วจะกลับมายังจุดลงจอดเพื่อวิเคราะห์ตัวอย่างของผิวหน้า ถ่ายภาพเเละตรวจหาแผ่นดินไหว หรือ titanquakes

ยานดราก้อนฟลายเดินทางไกล 8 กิโลเมตรต่อการกระโดดกบหนึ่งครั้ง ทำให้สามารถเดินทางเข้าไปถึงหลุม Selk crater ที่อยู่ห่างจากจุดลงจอดไปกว่า 100 กิโลเมตรได้

ทีมนักวิทยาศาสตร์คิดว่า ความร้อนที่เกิดจากการพุ่งชนของลูกอุกาบาตจนทำให้พื้นผิวกลายเป็นหลุม น่าจะร้อนมากจนทำให้น้ำเเข็งในเปลือกของดวงจันทร์ไททันละลาย สร้างสภาพเเวดล้อมที่มีองค์ประกอบเพียบพร้อมสำหรับสิ่งมีชีวิต

ทีมงาน ดราก้อนฟลาย ต้องการค้นหาคำตอบว่าการรวมตัวของวัสดุอินทรีย์กับน้ำที่เป็นของเหลวเเละพลังงานในรูปของความร้อน ช่วยก่อให้เกิดโมเลกุลที่มีความซับซ้อนหรือสิ่งมีชีวิตได้หรือไม่

Melissa Trainer รองหัวหน้านักวิจัยของโครงการดราก้อนฟลาย กล่าวว่า ทีมงานมีโอกาสได้สำรวจโลกอีกโลกหนึ่งที่เรารู้ว่ามีองค์ประกอบทุกอย่างที่เหมาะเเก่สิ่งมีชีวิต เเต่ต้องการรู้ว่ามีสิ่งชีวิตกำเนิดขึ้นหรือไม่

หากมีสิ่งมีชีวิตกำเนิดขึ้นบนดวงจันทร์ไททัน ยานสำรวจดราก้อนฟลายน่าจะสามารถตรวจพบได้โดยใช้อุปกรณ์ที่ช่วยเสาะหากรดอะมีโอชนิดหนึ่งที่พบในสิ่งมีชีวิตทุกชนิดบนโลก

ยานสำรวจดราก้อนฟลายจะถูกส่งออกไปทำงานสำรวจในปี ค.ศ. 2026 หรืออีก 7 ปีข้างหน้า เเละจะเดินทางไปถึงดวงจันทร์ไททันในปี ค.ศ. 2034 โดยจะใช้เวลาเดินทางในห้วงอวกาศนาน 8 ปี

ในขณะนี้ ทีมนักวิทยาศาสตร์เเละวิศวกรในโครงการมีงานทำมากมายและเเม้ว่ายังต้องใช้เวลานานอีกหลายปี พวกเขามั่นใจว่างานสำรวจดวงจันทร์ไททันของดาวเสาร์ครั้งนี้จะคุ้มค่าแก่การรอคอยอย่างเเน่นอน

(เรียบเรียงโดย ทักษิณา ข่ายแก้ว วีโอเอภาคภาษาไทยกรุงวอชิงตัน)","https://www.stkc.go.th/sites/default/files/stiarticle_images/1562742308.png"
"1885","นักอนุรักษ์กู้ขยะพลาสติก 40 ตันจากแพขยะใหญ่ในมหาสมุทรแปซิฟิก","Wed, 2019-07-10 14:03","http://www.stkc.go.th/node/1885","วิทยาศาสตร์ธรรมชาติ","","ทีมกะลาสีอาสาสมัครบนเรือสินค้าขนาด 43 เมตร เดินทางจากฮาวายไปยังใจกลางมหาสมุทรแปซิฟิกเพื่อกอบกู้ขยะพลาสติกที่ลอยเคว้งคว้างอยู่ในทะเล และได้เดินทางกลับไปยังฮอลโนลูลูพร้อมขยะ 40 ตัน ส่วนใหญ่ของขยะที่เก็บได้เป็นชิ้นส่วนของอวนหาปลา

โครงการนี้เป็นส่วนหนึ่งของความพยายามในการเก็บกู้อวนหาปลาที่เป็นอันตรายต่อวาฬ เต่า ปลา และยังสร้างความเสียหายแก่ปะการังด้วย

ทีมอาสาสมัครทีมนี้ทำงานให้กับสถาบันอนุรักษ์สิ่งแวดล้อม Ocean Voyages Institute ที่ไม่หวังผลกำไร ที่ตั้งอยู่ที่แคลิฟอร์เนีย ได้กอบกู้อวนหาปลาเหล่านี้ออกจากมหาสมุทรบริเวณนี้ที่กระแสน้ำทะเลจากฮาวายกับแคลิฟอร์เนียมาบรรจบกัน

Mary Crowley ผู้ก่อตั้งกลุ่ม กล่าวว่า การกอบกู้ขยะครั้งนี้เป็นส่วนหนึ่งของการเดินทางของทีมงานที่ยาวนาน 25 วัน เรือสินค้าเดินทางกลับไปยังฮอนโนลูลูเมื่อวันที่ 18 มิถุนายน มีการแยกขยะพลาสติกจากอวนหาปลาที่กอบกู้มา และนำไปบริจาคแก่ศิลปินท้องถิ่นหลายคนเพื่อนำไปแปรรูปเป็นงานศิลปะเพื่อให้ความรู้แก่ประชาชนเกี่ยวกับมลพิษขยะพลาสติกในมหาสมุทร

ส่วนขยะที่เหลือถูกนำไปมอบให้โรงงานผลิตไฟฟ้าที่ปลอดจากควันเสีย โดยขยะจะถูกเผาเพื่อผลิตเป็นพลังงาน

Nick Mallos ผู้อำนายการของโครงการ Trash Free Seas Program แห่งหน่วยงานอนุรักษ์สิ่งแวดล้อมไม่หวังผลกำไร Ocean Conservancy ประมาณว่ามีอวนและอุปกรณ์หาปลาราว 600,000 ถึง 800,000 ตันถูกทิ้งลงทะเลหรือสูญหายไปในทะเลในช่วงเกิดมรสุมหลายครั้งทุกปี

บรรดาผู้เชี่ยวชาญชี้ว่า นอกจากนี้ยังมีขยะอีก 9 ล้านตันที่เป็นขยะพลาสติก ทั้งขวดพลาสติก ถุงพลาสติก ของเล่น และวัสดุอื่นๆ ที่ไหลลงไปในทะเลทุกปีจากชายทะเล แม่น้ำและลำธาร

สถาบัน Ocean Voyages Institute เป็นหนึ่งในสถาบันทั่วโลกที่พยายามจัดการกับปัญหาขยะพลาสติกในทะเล ส่วนใหญ่เน้นทำความสะอาดชายหาดแห่งต่างๆ ด้วยการเก็บอวนหาปลา กับดักปลา และอุปกรณ์หาปลาอื่นๆ ที่มาเกยฝั่ง และพยายามผลักดันให้มีการลดการใช้บรรจุภัณฑ์พลาสติกที่ใช้ครั้งเดียวแล้วทิ้ง

ผู้เชี่ยวชาญกล่าวว่า แพขยะใหญ่ในมหาสมุทรแปซิฟิกมีขยะที่น่าจะมีน้ำหนักรวมทั้งหมด 7 ล้านตัน และมีความหนาจากผิวหน้าทะเลลงไปถึง 9 ฟุต แพขยะแห่งนี้ได้ชื่อว่า ""วอร์เท็กซ์ขยะแปซิฟิก"" ขยะพลาสติกเหล่านี้ส่วนใหญ่ไหลมาจากประเทศต่างๆ ในเอเชีย

แพขยะตั้งอยู่ระหว่างเกาะฮาวายกับแคลิฟอร์เนีย มองเห็นไม่ง่ายนักจากห้วงอวกาศเพราะกระจัดกระจายเป็นวงกว้าง

ทีมนักวิจัยจากโครงการ Ocean Cleanup กล่าวว่า แพขยะแปซิฟิกกินพื้นที่ 1 ล้าน 6 แสนตารางกิโลเมตร และการวิจัยหลายชื้นชี้ว่า แพขยะมีขนาดใหญ่ขึ้นอย่างรวดเร็ว และยังพบว่ามีแพขยะคล้ายๆ กันนี้ลอยอยู่ในมหาสมุทรแอตแลนติก ซึ่งมีชื่อว่า ""แพขยะใหญ่แอตแลนติกเหนือ"" ด้วย

(เรียบเรียงโดยทักษิณา ข่ายแก้ว วีโอเอภาคภาษาไทยกรุงวอชิงตัน)","https://www.stkc.go.th/sites/default/files/stiarticle_images/1562742224.jpg"
"1878","แดนกีวีเริ่มแล้ว! แบนถุงพลาสติก ฝ่าฝืนปรับกว่า 2 ล้านบาท","Mon, 2019-07-08 09:30","http://www.stkc.go.th/node/1878","วิทยาศาสตร์ธรรมชาติ","","มาตรการห้ามใช้ถุงพลาสติกเริ่มมีผลบังคับใช้แล้วทั่วนิวซีแลนด์ เริ่มตั้งแต่วันที่ 1 กรกฎาคมนี้เป็นต้นไป โดยหากพบว่าห้างร้านไหนยังให้ถุงพลาสติกแก่ลูกค้า อาจถูกลงโทษปรับไม่เกิน $67,000 หรือราว 2 ล้านบาท

อย่างไรก็ตาม นักวิจารณ์หลายคนบอกว่ามาตรการนี้ยังคงน้อยเกินไปสำหรับการแก้ไขปัญหาขยะพลาสติกในนิวซีแลนด์

แต่ละปี ชาวนิวซีแลนด์ใช้ถุงพลาสติกราว 750 ล้านชิ้น ซึ่งผลสำรวจชี้ว่าประชาชนส่วนใหญ่สนับสนุนมาตรการห้ามใช้ถุงพลาสติกที่รัฐบาลนิวซีแลนด์บอกว่าเป็นตัวการสำคัญในการทำลายสิ่งแวดล้อม

รัฐบาลแดนกีวีขอให้ประชาชนรายงานต่อทางการทันทีหากพบว่าห้างหรือร้านไหนที่ยังคงให้ถุงพลาสติกแบบใช้ครั้งเดียวทิ้งแก่ลูกค้าอยู่ นอกจากนี้จะมีการส่งเจ้าหน้าที่ไปสุ่มตรวจตามร้านต่างๆ เป็นประจำ

ยูจีนี เซจ ผู้ช่วยรัฐมนตรีด้านสิ่งแวดล้อมของนิวซีแลนด์ กล่าวว่า คำสั่งแบนครั้งนี้คือส่วนหนึ่งของมาตรการกำจัด ""วัฒนธรรมการทิ้งขยะ"" ของนิวซีแลนด์

เธอบอกด้วยว่า คนรุ่นเก่าแก่ อย่างเช่นคุณยายของเธอนั้นแทบไม่ต้องใช้ถุงพลาสติกเวลาไปจ่ายตลาดหรือซื้อของ มาตรการนี้จึงเหมือนเป็นการย้อนไปสู่วัฒนธรรมแบบเดิมที่เรายังใช้ถุงพลาสติกไม่มากนัก

นายกรัฐมนตรีนิวซีแลนด์ จาซินดา อาร์เดิร์น ประกาศมาตรการห้ามใช้ถุงพลาสติกมาตั้งแต่ปีที่แล้ว โดยคำสั่งที่มีผลบังคับใช้ตั้งแต่วันที่ 1 ก.ค. ครอบคลุมถึงถุงพลาสติกบางที่มีความหนาไม่ถึง 70 ไมครอน แต่ทางการยังคงยกเว้นให้ใช้ถุงขยะ ถุงผ้าร่ม และถุงสำหรับเก็บของเสียของสุนัขและสัตว์เลี้ยงต่างๆ

อย่างไรก็ตาม นักวิจารณ์นโยบายนี้บอกว่าช่องโหว่ที่เกิดจากมาตรการดังกล่าวคือ ห้างร้านต่างๆ จะสามารถขายถุงพลาสติกแบบหนาที่สามารถนำกลับมาใช้ใหม่ได้มากขึ้น ซึ่งถุงพลาสติกดังกล่าวสามารถเป็นอันตรายต่อสิ่งแวดล้อมมากกว่าถุงพลาสติกแบบบาง เพราะใช้เวลาย่อยสลายนานกว่า

ปัจจุบันมากกว่า 50 ประเทศทั่วโลก รวมทั้ง จีนและฝรั่งเศส ได้ใช้กฎหมายจำกัดหรือห้ามใช้ถุงพลาสติกแบบที่นิวซีแลนด์นำมาใช้ในขณะนี้ และอีกหลายประเทศ รวมทั้ง แคนาดา ที่กำลังจะนำมาใช้เร็วๆ นี้เช่นกัน","https://www.stkc.go.th/sites/default/files/stiarticle_images/1562553038.jpg"
"1875","พบปัญหา ""เฟสบุ๊ก-ทวิตเตอร์"" ล่มทั่วโลกหลายชั่วโมง!","Fri, 2019-07-05 10:39","http://www.stkc.go.th/node/1875","วิศวกรรมศาสตร์และเทคโนโลยี","","สื่อสังคมออนไลน์เฟสบุ๊ก อินสตาแกรม วอทส์แอพ และทวิตเตอร์ เกิดเหตุขัดข้องทั่วโลกร่วมหลายชั่วโมงในวันพุธ ตามรายงานของซีเอ็นเอ็นและบีบีซี

ผู้ใช้สื่อสังคมออนไลน์ เฟสบุ๊ก, เฟสบุ๊ก แมสเซนเจอร์, อินสตาแกรม วอทส์แอพ เกิดข้อขัดข้องที่ไม่สามารถโพสต์ภาพนิ่ง คลิปวิดีโอ หรือแนบไฟล์เอกสารออนไลน์ผ่านช่องทางโซเชียลมีเดียดังกล่าวได้

ขณะที่ซีเอ็นเอ็น รายงานว่า สื่อสังคมออนไลน์ ทวิตเตอร์ เกิดข้อขัดข้องในการส่งข้อความส่วนตัว หรือ direct message และระบบการแจ้งเตือนในทวิตเตอร์ ซึ่งทางทวิตเตอร์ได้ทวีตข้อความถึงเหตุขัดข้องดังกล่าว และว่าจะเร่งแก้ไขโดยเร็วที่สุด




ทางผู้บริหารเฟสบุ๊ก ซึ่งเป็นเจ้าของ 3 แอพพลิเคชันสื่อสังคมออนไลน์ที่มีผู้ใช้หลายพันล้านคน เปิดเผยกับบีบีซีว่า กำลังหาทางแก้ไขข้อขัดข้องดังกล่าวอย่างรวดเร็วที่สุด

โดยขณะนี้ยังไม่ทราบสาเหตุของความขัดข้องล่าสุดที่เกิดขึ้นกับสื่อสังคมออนไลน์ทั่วโลกเมื่อวันพุธ แต่ทางเฟสบุ๊กยืนยันว่าไม่ได้มาจากการโจมตีบนโลกไซเบอร์อย่างที่กังวล ขณะที่ทวิตเตอร์ไม่ได้ให้ข้อมูลเกี่ยวกับสาเหตุของความขัดข้องนี้

รายงานระบุด้วยว่า พื้นที่ที่ได้รับผลกระทบจากปัญหาขัดข้องนี้มากที่สุด คือ สหรัฐฯ ยุโรป และอเมริกาใต้ ซึ่งเริ่มเกิดปัญหาในการเข้าเฟสบุ๊กตั้งแต่ช่วงเช้าวันพุธตามเวลาในสหรัฐฯ

ก่อนหน้านี้ เมื่อเดือนมีนาคมที่ผ่านมา เฟสบุ๊กและอินสตาแกรม เคยเกิดภาวะขัดข้องเกือบ 24 ชั่วโมง นับว่ายาวนานที่สุดนับตั้งแต่ก่อตั้งสื่อสังคมออนไลน์เหล่านี้ขึ้นมา และในเดือนเมษายนก็เกิดปัญหาขัดข้องขึ้นอีกครั้งและกับแอพพลิเคชั่นวอทส์แอพด้วย","https://www.stkc.go.th/sites/default/files/stiarticle_images/1562297997.jpg"
"1872","ครั้งแรกของไทย กับการส่งขบวนพาเหรดเข้าร่วม World Pride 2019","Thu, 2019-07-04 10:23","http://www.stkc.go.th/node/1872","มนุษยศาสตร์","","เสียงขบวนแห่กลองยาว ที่ลุงป้าน้าอาชาวไทยพร้อมใจกันบรรเลง เป็นการประกาศว่าคนไทยในมหานครนิวยอร์กที่มายืนตั้งขบวนอยู่บนถนน Fifth Avenue กลางเกาะแมนฮัตตัน พร้อมแล้วที่จะเข้าร่วม World Pride Parade เพื่อเฉลิมฉลองกลุ่มคนที่มีความหลากหลายทางเพศร่วมกับหลายประเทศทั่วโลก

ปีนี้เป็นปีแรกที่ประเทศไทยส่งขบวนเข้าร่วมงาน World Pride ที่นิวยอร์กเป็นเจ้าภาพ ในวันอาทิตย์ที่ 30 มิถุนายนที่ผ่านมา ซึ่งผู้จัดคาดว่ามีผู้เข้าร่วมเดินและผู้ที่มาชมขบวนพาเหรดตลอดสองข้างทางนับล้านคน

การส่งขบวนเข้าร่วมในปีนี้ คุณจริญญา เกียรติลัภนชัย ผู้อำนวยการการท่องเที่ยวแห่งประเทศไทย สำนักงานนิวยอร์ก กล่าวกับวีโอเอไทยว่า ททท. ต้องการประชาสัมพันธ์ว่าประเทศไทยต้อนรับนักท่องเที่ยวทุกกลุ่ม รวมไปถึงกลุ่มที่มีความหลากหลายทางเพศ หรือ LGBTQ และได้ทำแคมเปญ ""Go Thai Be Free"" เพื่อดึงดูดนักท่องเที่ยวกลุ่มนี้มาเป็นเวลา 7 ปีแล้ว

“ตลาดอเมริกานี่ก็มีคนประกาศตัวว่าเขาเป็น LGBT ประมาณ 5 ล้านกว่าคน เราก็เชื่อว่ากลุ่มนี้จะเป็น target ของเรา เราเชื่อมั่นว่าตลาดนี้จะโตขึ้นเรื่อย ๆ อย่างน้อยการที่ ททท.เปิดตัวตลาดนี้ขึ้นมา อย่างน้อยเราเชื่อว่าคนเหล่านี้จะวางใจที่จะไปประเทศไทยมากขึ้น บางประเทศขณะที่มีการเปิดรับ บางประเทศก็ไม่ยอมรับคนกลุ่มนี้ อันนี้เป็นจุดแข็งที่ประเทศไทยแตกต่างจากประเทศอื่น เราก็คิดว่าจุดแข็งที่แตกต่างอันนี้ จะมีนักท่องเที่ยว LGBT ไปเมืองไทยมากขึ้น”


คนไทยทั้งที่อาศัยอยู่ในนิวยอร์กและที่มาจากรัฐอื่น ๆ พร้อมใจกันแต่งตัวชุดแฟนซี เพื่อสร้างสีสันและความสนุกสนานให้คนที่มาร่วมงาน เช่นเดียวกับ คุณสมพร อุทัยกิติศัพท์ ชาวไทยในนิวยอร์กที่บอกว่าเธอมาให้กำลังใจกลุ่ม LGBTQ ไทยโดยเฉพาะ

""เราอยากจะสนับสนุน เราก็เลยมาเหมือนกันแม้ว่าเราจะเป็นผู้หญิง แต่เราก็มีความสนับสนุนที่จะให้เพื่อนเราที่เป็นคนไทยมี choice ที่เขาจะเป็นอะไรก็ได้ที่เขาต้องการ""

World Pride ปีนี้พิเศษกว่าปีอื่น ๆ เพราะตรงกับการครบรอบ 50 ปีของเหตุจลาจล Stonewall Riots ซึ่งเป็นเหตุการณ์ที่ชาวเกย์และเลสเบี้ยนในนิวยอร์กรวมตัวกันต่อต้านตำรวจ ที่บุกเข้ามาจับกุมพวกเขาในบาร์ Stonewall Inn

ในปี ค.ศ. 1969 การเป็นคนรักเพศเดียวกัน และการแต่งกายข้ามเพศในสหรัฐฯ ยังคงผิดกฎหมาย ทำให้พวกเขามักจะถูกกลั่นแกล้ง ถูกเลือกปฏิบัติ ส่วนบาร์ที่เป็นแหล่งพบปะของชาวเกย์และเลสเบี้ยน เช่น Stonewall Inn ก็มักจะถูกตำรวจบุกค้นตรวจจับอยู่เสมอ แต่ละครั้งก็มักจะมีการใช้ความรุนแรง เพียงแต่ในเช้ามืดของวันที่ 28 มิถุนายน ปีค.ศ. 1969 เกย์และเลสเบี้ยนใน Stonewall Inn เลือกที่จะต่อสู้ ไม่ยอมจำนน จนนำไปสู่การจลาจล และเป็นจุดเริ่มต้นที่การเรียกร้องสิทธิและความเสมอภาคของกลุ่ม LGBTQ ขยายตัวไปในวงกว้าง

คุณ สุกฤษฎิ์ เกษกลิ่นหอม เกย์ไทยในวอชิงตันดีซี บอกว่างาน Pride เป็นช่วงเวลาที่ทำให้หลายคนได้รู้สึกภูมิใจกับเพศสภาพของตัวเอง และรำลึกถึงการต่อสู้เรียกร้องสิทธิที่มีมายาวนานกว่าครึ่งศตวรรษ

“มันทำให้เรารู้ว่า กว่าที่เราจะมีไพรด์อย่างทุกวันนี้ เราต้องต่อสู้กับอะไรมากมาย...มันไม่ใช่การแต่งตัวสวย มันไม่ได้เป็นการแต่งตัวออกมาอวดโชว์กัน มันเป็นการโชว์ให้โลกได้เห็นว่าเรามีตัวตน เราเป็นเกย์ เราเป็นเลสเบี้ยน เราเป็น LGBT เราเป็นส่วนหนึ่งของโลก”

ชาว LGBTQ ไทยที่อยู่ในสหรัฐฯ บอกกับวีโอเอไทยว่า ประเทศไทยมักจะถูกมองว่าเป็นสวรรค์ของกลุ่ม LGBTQ เพราะมีความเป็นมิตร ปลอดภัย

แต่ในขณะที่สังคมไทยเปิดกว้างและให้การยอมรับกลุ่ม LGBTQ มากขึ้น โดยเฉพาะในช่วง 5-10 ปีที่ผ่านมา หลายคนกลับรู้สึกว่า การดำเนินการด้านกฎหมายเพื่อคุ้มครองสิทธิและสร้างความเสมอภาคอย่างแท้จริง ยังไม่เดินหน้าไปเท่าที่ควร

คุณเฉลิมราช ฉายมงคลชัย เกย์ไทยที่มาร่วมงาน World Pride บอกว่าสังคมไทยยังมีการเลือกปฏิบัติต่อกลุ่มคนที่มีความหลากหลายทางเพศ

“ในสังคมตอนนี้ เขาเหมือนจะยอมรับว่าเรามีตัวตน แต่ในความเป็นจริง เรายังถูกกีดกัน เรายังถูกปิดกั้น ไม่ว่าจะเป็นเรื่องการหางาน ไม่ว่าจะเป็นเรื่องการแสดงออก การแต่งตัวแบบนี้ เป็นแบบนี้ ไม่ใช่เราผิด เราแค่ต้องการแสดงออกสิ่งที่เราเป็น อยากให้คนไทยมองว่าเราไม่ใช่จุดบกพร่อง แค่นั้นเอง นั่นคือสิ่งที่ดีที่สุดที่อยากเห็น”

ส่วนคุณฐิตวัฒน์ โภคทรัพย์ทอง เจ้าของกิจการร้านอาหารไทยในกรุงวอชิงตันดีซี กล่าวว่า เขาสนับสนุนให้เมืองไทยจัดงาน Pride ทุกปี เพื่อเป็นการให้กำลังใจกลุ่ม LGBTQ ในทุกภาคส่วนของสังคม

ในขณะที่นิวยอร์ก และเมืองใหญ่ ๆ อย่าง มะนิลา มิลาน ปารีส และเม็กซิโก ซิตี้ ออกมาเฉลิมฉลอง Pride อย่างเสรีและปลอดภัยในสุดสัปดาห์ที่ผ่านมา กลุ่มคนที่มีความหลากหลายทางเพศในอีกหลายเมืองกลับไม่มีโอกาสแบบเดียวกัน ในกรุงอิสตันบูล ประเทศตุรกี LGBTQ ถูกตำรวจยิงแก๊สน้ำตาและกระสุนยางใส่ เพื่อบังคับให้เลิกจัดงาน Pride ซึ่งนี่ก็เป็นสิ่งย้ำเตือนว่า ยังมีกลุ่มคนที่มีความหลากหลายทางเพศในอีกหลายมุมของโลกที่ยังต้องต่อสู้เพื่อให้ได้มาซึ่งสิทธิ เสรีภาพ และความเท่าเทียมกัน 
","https://www.stkc.go.th/sites/default/files/stiarticle_images/1562210627.jpg"
"1870","ทำงาน 8 ชั่วโมงต่อสัปดาห์ช่วยสุขภาพจิตได้มากที่สุด","Wed, 2019-07-03 09:40","http://www.stkc.go.th/node/1870","วิทยาศาสตร์การแพทย์","","นักวิจัยจากมหาวิทยาลัย Cambridge และมหาวิทยาลัย Salford ของอังกฤษศึกษาสำรวจความเกี่ยวพันเรื่องชั่วโมงการทำงานต่อสัปดาห์กับสุขภาพจิตและความพึงพอใจในชีวิตจากกลุ่มคนทำงานกว่า 71,000 คนในอังกฤษเป็นเวลาเก้าปี โดยกลุ่มตัวอย่างถูกตั้งคำถามเรื่องประเด็นต่างๆ เช่น ความกระวนกระวายใจและปัญหาการนอนหลับซึ่งมีผลต่อสุขภาพจิต

นักวิจัยได้คำตอบว่าชั่วโมงการทำงานที่เหมาะสมที่สุดต่อสุขภาพจิตคือ 8 ชั่วโมงหรือหนึ่งวันต่อสัปดาห์ และการทำงานเกิน 8 ชั่วโมงต่อสัปดาห์จะไม่สร้างประโยชน์เพิ่มเติมเกี่ยวกับเรื่องสุขภาพจิตแต่อย่างใด

อย่างไรก็ตามขณะที่การทำงาน 8 ชั่วโมงต่อสัปดาห์ดูจะให้คำตอบที่ดีที่สุดสำหรับการรักษาสุขภาพจิตให้ดีสมบูรณ์ นักวิจัยพบว่าความสัมพันธ์ระหว่างจำนวนชั่วโมงการทำงานต่อสัปดาห์กับความพึงพอใจในชีวิตของตัวเองนั้นเปลี่ยนไป โดยนักวิจัยพบว่าผู้ชายได้รับความพึงพอใจเพิ่มขึ้นราว 30% จากการทำงานที่ได้ค่าตอบแทนสัปดาห์ละ 8 ชั่วโมงขณะที่สำหรับผู้หญิงนั้นความพึงพอใจในชีวิตตัวเองจะขึ้นถึงจุดสูงสุดเมื่อทำงานสัปดาห์ละ 20 ชั่วโมง

จากการเพิ่มขึ้นและการคุกคามจากเทคโนโลยีอัตโนมัติรวมทั้งปัญญาประดิษฐ์ ขณะนี้บริษัทต่างๆ กำลังให้ความสนใจทบทวนเรื่องบรรทัดฐานการทำงานและชั่วโมงการทำงานต่อสัปดาห์ของคนงานมากขึ้น เพื่อส่งเสริมให้คนงานมีความสุข รักงานที่ทำ รวมทั้งมีสุขภาพจิตที่ดีและสามารถทำงานได้อย่างมีประสิทธิภาพสูงที่สุด โดยเฉพาะอย่างยิ่งเพื่อให้เกิดสิ่งที่เรียกว่า work-life balance สำหรับคนทำงาน","https://www.stkc.go.th/sites/default/files/stiarticle_images/1562121635.jpg"
"1868","ทวิตเตอร์เริ่มใช้ฟังก์ชั่นทำสัญลักษณ์กับทวีตของผู้นำประเทศที่ทำผิดกฎ","Tue, 2019-07-02 09:50","http://www.stkc.go.th/node/1868","วิศวกรรมศาสตร์และเทคโนโลยี","","สื่อสังคมออนไลน์ ทวิตเตอร์ ประกาศฟังก์ชั่นใหม่ที่จะนำมาใช้ในการระบุและทำเครื่องหมายในทวีตของบรรดาผู้นำประเทศที่เข้าข่ายละเมิดกฎของทวิตเตอร์ คืออาจมีเนื้อหาที่สนับสนุนความรุนแรง สนับสนุนการก่อการรา้ย หรือมุ่งเป้าทำร้ายผู้ใช้ทวิตเตอร์คนอื่นๆ

หลังจากมีการระบุและทำเครื่องหมายทวีตดังกล่าวแล้ว ทางทวิตเตอร์จะตัดสินใจต่อไปว่าจะลบทวีตนั้นทิ้งหรือไม่ ขึ้นอยู่กับความรุนแรงของเนื้อหาในทวีตนั้นๆ โดยจะมีคณะทำงานพิเศษที่ประกอบด้วยผู้เชี่ยวชาญด้านกฎหมาย นโยบายสาธารณะ และความปลอดภัยทางอินเทอร์เน็ต ที่ทำหน้าที่ตรวจสอบทวีตของผู้นำโลกแต่ละชิ้น

ทวิตเตอร์กล่าวว่า ฟังก์ชั่นนี้จะถูกนำมาใช้กับบัญชีทวิตเตอร์ของเจ้าหน้าที่รัฐและนักการเมืองประเทศต่างๆ ที่มีผู้ติดตามมากกว่า 100,000 คนขึ้นไป

หากทวีตของใครที่ถูกทำเครื่องหมายไว้ ทวีตนั้นจะไม่ถูกเผยแพร่ทางอินเทอร์เน็ตผ่านระบบค้นหาต่างๆ และผู้ที่ติดตามผู้นำคนนั้นก็จะไม่ได้ระับข้อความเตือนใดๆ ว่ามีทวีตใหม่ปรากฎ

สื่อหลายสำนักรายงานว่า ฟังก์ชั่นใหม่ของทวิตเตอร์มุ่งเป้าไปที่ประธานาธิบดี โดนัลด์ ทรัมป์ ที่เคยละเมิดกฎข้อบังคับของทวิตเตอร์มาแล้วหลายครั้ง ซึ่งประธานาธิบดีทรัมป์ ให้ความเห็นต่อสถานีข่าว Fox ในวันพุธว่า ทวิตเตอร์พยายามที่จะปิดกั้นการกระจายข้อความของตน","https://www.stkc.go.th/sites/default/files/stiarticle_images/1562035824.jpg"
"1862","พิพิธภัณฑ์สัตว์น้ำไฮเทคมอบประสบการณ์การสัมผัสเสมือนจริงแก่ผู้เข้าชม","Mon, 2019-07-01 09:49","http://www.stkc.go.th/node/1862","วิศวกรรมศาสตร์และเทคโนโลยี","","การไปเที่ยวพิพิธภัณฑ์ สวนสัตว์ หรือพิพิธภัณฑ์สัตว์น้ำ ไม่ได้เป็นเพียงการเข้าชมนิทรรศการ หรือดูสัตว์เพียงอย่างเดียวอีกต่อไป เพราะเทคโนโลยีใหม่ๆ ที่เกิดขึ้น ช่วยให้ผู้เข้าชมได้รับประสบการณ์ในเชิงโต้ตอบที่กระตุ้นประสาทสัมผัสได้

ที่พิพิธภัณฑ์สัตว์น้ำแห่งหนึ่งทางตอนใต้ของรัฐแคลิฟอร์เนีย เพิ่งจะสร้างอาคารใหม่ที่เต็มไปด้วยเทคโนโลยีต่างๆ

จากกำแพงฟองสบู่ที่เราสามารถให้ฟองแตกได้เสมือนจริง ซึ่งแสดงข้อมูลเกี่ยวกับมหาสมุทร ไปจนถึงโรงละคร ที่จัดแสดงในอาคารใหม่ที่ใช้ชื่อว่า Pacific Visions ในพิพิธภัณฑ์สัตว์น้ำ Aquarium of the Pacific ในรัฐแคลิฟอร์เนีย มุ่งหวังให้ผู้เข้าชมให้ความสนใจเรื่องราวต่างๆ ของมหาสมุทรและโลก

Jerry Schubel ประธานพิพิธภัณฑ์สัตว์น้ำ Aquarium of the Pacific กล่าวว่า ทางพิพิธภัณฑ์ใช้เทคโนโลยีในการสร้างความตื่นตาตื่นใจ ความยิ่งใหญ่ ความงดงามของมหาสมุทรโลก และสิ่งที่สำคัญก็คือทุกคนสามารถเข้าถึงพิพิธภัณฑ์นี้ได้ เช่นการทำภาพยนตร์สำหรับคนหูหนวก หรือคนตาบอด ด้วยการใช้อุปกรณ์ซึ่งช่วยให้ผู้เข้าชมรู้เสมือนสัมผัสได้จริงบนหน้าจอขนาดใหญ่

Alex Driskill-Smith ประธานบริษัท Ultrahaptics อธิบายว่า ผู้เข้าชมจะวางมือลงบนพื้นที่ว่าง จากนั้นเจ้าหน้าที่จะฉายแสงที่ให้ความรู้สึกลงที่มือ โดยใช้คลื่นอัลตร้าซาวด์ซึ่งเป็นคลื่นเสียงที่เราไม่สามารถได้ยิน

บริษัท Ultrahaptics ซึ่งเป็นผู้ให้บริการเทคโนโลยีนี้ กำลังสร้างประสบการณ์ที่เสมือนการสัมผัสได้จริง เพื่อให้ความบันเทิงให้แก่ผู้เข้าชมตลอดทั้งปีหน้า ส่วนตัวอุปกรณ์เองจะมีจำหน่ายทั่วไปในตลาดตลอดช่วง สองสามปีข้างหน้านี้ด้วยเช่นกัน

Alex อธิบายอีกว่า อุปกรณ์ดังกล่าวจะมีลำโพง ultrasonic อยู่ข้างใน ซึ่งจะปล่อยคลื่นอัลตร้าซาวด์ออกมาในช่วงเวลาที่แตกต่างกันเล็กน้อยในแต่ละครั้ง คลื่นเหล่านี้จะถูกคำนวณให้ไปถึงจุดโฟกัสจุดเดียวบนมือ เพื่อที่จะสามารถสแกนทั่วๆ มือไปได้ และสร้างเป็นรูปทรงต่างๆ ได้บนมือ

คอมพิวเตอร์ที่ใช้ควบคุมอุปกรณ์นี้จะถูกเชื่อมต่อแบบไร้สายกับระบบคอมพิวเตอร์ที่ใช้ในการจัดการการแสดง และคลื่นอัลตร้าซาวด์ที่ใช้สร้างการสัมผัสเสมือนจริงนั้น ต้องทำงานไปพร้อมๆ กับเอฟเฟกต์อื่นๆ ของภาพยนตร์ที่ทุกคนสามารถสัมผัสได้ เช่นการทำให้มีลมพัด และแม้แต่การทำให้ที่นั่งสั่นสะเทือนด้วย

อย่างไรก็ดี เป้าหมายของเทคโนโลยีเหล่านี้คือการให้ผู้เข้าชมทุกคนสามารถได้ชื่นชมความงดงามของมหาสมุทรในแบบที่ลึกซึ้งได้","https://www.stkc.go.th/sites/default/files/stiarticle_images/1561949392.jpg"
"1858","“แอมะซอน” เตรียมเปิดร้านเครื่องสำอางสำหรับช่างมืออาชีพ","Fri, 2019-06-28 10:08","http://www.stkc.go.th/node/1858","วิศวกรรมศาสตร์และเทคโนโลยี","","“แอมะซอน” (Amazon) ประกาศแผนเปิดร้านเครื่องสำอาง ที่มีกลุ่มลูกค้าเป้าหมายสำหรับช่างมืออาชีพ หวังแข่งขันกับร้านเครื่องสำอางค้าปลีกที่กำลังแข่งขันกันอย่างดุเดือดในตลาด ตามรายงานของรอยเตอร์ส

ทาง Amazon เปิดเผยเมื่อวันจันทร์ว่า จะจัดทำร้านค้าออนไลน์เพื่อจำหน่ายผลิตภัณฑ์ที่หลากหลายสำหรับช่างทำผม และผู้เชี่ยวชาญด้านความงามต่างๆ ซึ่งจะทำให้ผู้เชี่ยวชาญด้านความงามที่มีใบอนุญาต สามารถซื้อผลิตภัณฑ์และอุปกรณ์ ในราคาที่ถูกและซื้อได้ครบจบในที่เดียว รวมทั้งมีจุดแข็งในบริการส่งฟรีภายใน 1-2 วันทำการผ่านระบบ Business Prime ของ Amazon

หลังจากการเปิดตัวห้างร้านแบบใหม่ของ Amazon ราคาหุ้นธุรกิจร้านจำหน่ายเครื่องสำอางค้าปลีกอย่าง Ulta Beauty และ Sally Beauty ร่วงลงร้อยละ 3 และร้อยละ 9 ตามลำดับ","https://www.stkc.go.th/sites/default/files/stiarticle_images/1561691301.jpg"
"1857","“ยูทูบ” เปิดตัวโปรแกรมลองเครื่องสำอางค์ผ่านระบบเออาร์","Thu, 2019-06-27 14:58","http://www.stkc.go.th/node/1857","วิศวกรรมศาสตร์และเทคโนโลยี","","เว็บไซต์แชร์วิดีโอ ยูทูบ (Youtube) เปิดตัวระบบลองเครื่องสำอางค์ผ่านระบบเสริมจริง หรือ Augmented Reality ร่วมมือกับแบรนด์เครื่องสำอางค์ชื่อดัง หวังดึงดูดผู้ชมและนักช้อปรุ่นใหม่

เว็บไซต์ YouTube ในเครือของ Google ประกาศเมื่อวันอังคารว่าจะเริ่มใช้ AR Beauty Try-On ระบบลองเครื่องสำอางค์ผ่าน AR ที่พัฒนาจากบริษัทลูก FameBit เพื่อเปิดโอกาสให้ผู้ชมสามารถลองเครื่องสำอางค์ได้ระหว่างการชมคลิปวิดีโอ

Youtube เปิดเผยในแถลงการณ์ว่า ในขั้นตอนการทดสอบ AR Beauty Try-On พบว่าผู้ชมร้อยละ 30 สนใจที่จะลองลิปสติกผ่านระบบ AR และจะใช้เวลาเฉลี่ย 80 วินาทีในการลองลิปสติก ขณะที่เอเลฟเธอเรีย คูว์รี นักวิเคราะห์ด้าน AR จาก ABI Research มองว่า ผู้บริโภคมีความสงสัยใคร่รู้ในเทคโนโลยี AR และจะใช้เวลาลองผลิตภัณฑ์เครื่องสำอางค์มากขึ้นหากได้รับคำแนะนำจาก Youtuber ที่พวกเขาเชื่อถือ และมีแนวโน้มที่จะซื้อผลิตภัณฑ์ดังกล่าวมากขึ้น

AR Beauty Try-On จะช่วยให้ผู้ชมสามารถลองเลือกสีลิปสติกบนริมฝีปากของตัวเองได้ ระหว่างการชมคลิปวิดีโอรีวิวลิปสติกรุ่นที่ต้องการ หรือในคลิปวิดีโอสาธิตการทาลิปสติกก็ได้ และยังสามารถกดสั่งซื้อสินค้าได้ทันที โดย Youtube ร่วมมือกับแบรนด์เครื่องสำอางค์ MAC Cosmetics ในเครือ Estee Lauder ที่จะเป็นแบรนด์แรกที่ใช้ระบบ AR Beauty Try-On นี้

ก่อนหน้านี้ Amazon เพิ่งเปิดเผยว่าจะร่วมมือกับ L’Oréal เพื่อให้นักช้อปลองเครื่องสำอางค์ก่อนซื้อได้ และทาง L’Oréal เองเคยร่วมมือกับบริษัท ModiFace ผู้วางระบบ AR สำหรับธุรกิจเครื่องสำอางค์ และร้านค้าปลีกเครื่องสำอางค์ Ulta Beauty ได้ร่วมมือกับบริษัท QM Scientific และ GlamST สำหรับการลองเครื่องสำอางค์ผ่านระบบ AR เมื่อปีก่อน","https://www.stkc.go.th/sites/default/files/stiarticle_images/1561622329.jpg"
"1854","GooGle เปิดตัว “สตาเดีย” บริการสตรีมเกมส์ พร้อมให้บริการปลายปีนี้","Wed, 2019-06-26 09:34","http://www.stkc.go.th/node/1854","วิศวกรรมศาสตร์และเทคโนโลยี","","Google เผยรายละเอียดเกี่ยวกับ Stadia ซึ่งเป็นบริการสตรีมมิ่งวิดีโอเกมแบบใหม่ ที่จะเริ่มให้บริการใน 14 ประเทศในเดือนพฤศจิกายนนี้

สำหรับการเปิดตัวนี้ Google จะขายชุดอุปกรณ์เล่นเกมส์ ""founders edition bundle"" ในราคา 129 ดอลลาร์ โดยมีค่าสมาชิกรายเดือนอยู่ที่ 9.99 ดอลลาร์ ส่วนในยุโรปราคาชุดฮาร์ดแวร์จะอยู่ที่ 129 ยูโรและ ค่าสมาชิก 9.99 ยูโรต่อเดือน

แพลตฟอร์มใหม่สำหรับเกมนี้มีจุดมุ่งหมายให้คนสมัครสมาชิกในทำนองเดียวกันกับ Netflix ที่ช่วยให้ผู้เล่นสามารถเล่นเกมบนอุปกรณ์ใดๆ ที่สามารถเชื่อมต่อกับอินเตอร์เน็ตได้

การให้บริการดังกล่าวอาจส่งผลต่ออุตสาหกรรมเกมซึ่งมีขนาดใหญ่ได้ เนื่องจากผู้ใช้สามารถเล่นเกมได้โดยไม่ต้องมีคอนโซล และไม่ต้องมีซอฟต์แวร์เกมทั้งที่ใช้แผ่นดิสก์หรือที่ใช้วิธีดาวน์โหลดก็ตาม

สำหรับเกมที่ให้สตรีมฟรีเกมแรกจะเป็นเกมยิงปืน Destiny 2 จากบริษัทเกม Bungie
นอกจากนี้เหล่าสมาชิกยังอาจซื้อเกมที่เป็นที่นิยมได้เช่น Assassin's Creed Odyssey และ Ghost Recon Breakpoint

บริษัท Stadia กำลังจะเปิดตัวในสหรัฐ อังกฤษ เบลเยียม แคนาดา เดนมาร์ก ฟินแลนด์ ฝรั่งเศส เยอรมันไอร์แลนด์ ไอร์แลนด์ อิตาลี เนเธอร์แลนด์ นอร์เวย์ สเปน และสวีเดน

แพลตฟอร์มสำหรับเกมนี้ได้รับการประกาศเปิดตัวไปเมื่อต้นปีที่ผ่านมา ซึ่ง Sundar Pichai หัวหน้าผู้บริหารระดับสูงของ Google บอกว่าแนวคิดริเริ่มของ Stadia ก็คือการสร้างแพลตฟอร์มเกมสำหรับทุกๆ คน

Google หวังว่า Stadia จะเป็นบริการสำหรับเกมเหมือนที่ Netflix และ Spotify เป็นแพลตฟอร์มสำหรับโทรทัศน์และเพลง โดยการทำให้เกมที่ต้องบังคับด้วยเครื่องเล่นที่เป็นคอนโซล มีให้ผู้ใช้เลือกได้อย่างกว้างขวาง

อย่างไรก็ดี แม้จะยังไม่ชัดเจนว่า Google จะสามารถทำได้อย่างที่คาดหวังไว้หรือไม่ แต่ก็มีศักยภาพที่จะเติบโตต่อไปในอุตสาหกรรมนี้ได้ และนอกจากจะผลิตเกมของตัวเองแล้ว Google จะชักชวนผู้พัฒนาเกมรายอื่นๆ ให้เข้ามาอยู่ในแพลตฟอร์มของตนด้วย","https://www.stkc.go.th/sites/default/files/stiarticle_images/1561516473.jpg"
"1851","'ผลไม้แช่แข็ง' อาจมีคุณค่าทางโภชนาการมากกว่าผลไม้สด","Tue, 2019-06-25 14:09","http://www.stkc.go.th/node/1851","วิทยาศาสตร์ธรรมชาติ","","CNN รายงานผลการศึกษาซึ่งเราอาจจะไม่ทราบมาก่อนว่า ผักผลไม้แช่แข็งนั้นยังคงมีวิตามินและมีคุณค่าทางอาหารมากกว่าผักผลไม้สดด้วยซ้ำ

การศึกษาของ Ali Bouzari นักวิทยาศาสตร์ด้านอาหาร ระบุว่า การแช่แข็งอาหารนั้นดูจะเป็นวิธีที่ดีที่สุดที่จะรักษาวิตามิน รวมทั้งสารเคมีต่างๆ ซึ่งมีคุณค่าทางอาหารและเป็นประโยชน์ในการต่อสู้กับโรคภัยไข้เจ็บ ซึ่งผักผลไม้เหล่านี้มีอยู่

นักวิทยาศาสตร์เกี่ยวกับพืชให้คำอธิบายว่า ผักผลไม้แช่แข็งจะเป็นทางเลือกที่ดีกว่าถ้าเราต้องการเก็บอาหารไว้ในระยะยาว หรือเมื่อพ้นฤดูกาลเก็บเกี่ยวที่มีผักผลไม้ต่างๆ ให้เลือกไปแล้ว ไม่ใช่การเก็บเอาไว้ช่วงสั้นๆ เพียงแค่สองสามวันเท่านั้น

เพราะการแช่แข็งด้วยวิธีใช้ไนโตรเจนในทางอุตสาหกรรมจะช่วยรักษาสารอาหารต่างๆ ในผลไม้สด ที่มักจะเสื่อมสภาพลงตามธรรมชาติจากการทำปฏิกิริยากับออกซิเจน

เหตุผลสำคัญอย่างหนึ่งของการที่ผักผลไม้ที่ถูกแช่แข็งยังคงมีคุณค่าทางอาหารเหนือกว่าผลไม้สดก็คือ โดยทั่วไปแล้วสินค้าที่แช่แข็งนั้นมักจะถูกเก็บเกี่ยวจากไร่หรือสวนในช่วงเวลาที่มีความสุกและความพร้อมเต็มที่ หรือเรียกว่าเป็นช่วงเวลาที่ peak ซึ่งวิตามินหรือสารอาหารในผักผลไม้เหล่านี้จะขึ้นถึงระดับสูงสุด เมื่อเทียบกับผักผลไม้สดที่เกษตรกรเก็บเกี่ยวจากไร่สวนก่อนเวลาและป้อนสู่ท้องตลาด โดยจะต้องผ่านกระบวนการลำเลียงขนส่งมายังซุปเปอร์มาร์เก็ตก่อนที่จะให้เราเลือกซื้อและรับประทาน

ผักผลไม้เหล่านี้จะต้องถูกเก็บเกี่ยวก่อนหน้าช่วงเวลา peak หลายสัปดาห์ เพราะจะต้องเผื่อเวลาสำหรับการลำเลียงขนส่งเดินทาง ดังนั้นความพร้อมสูงสุดของคุณค่าทางอาหารและวิตามินจึงเทียบไม่ได้เท่ากับผลไม้สดที่ถูกเก็บเพื่อแช่แข็ง

อย่างไรก็ตาม ดูเหมือนจะมีข้อยกเว้นอย่างหนึ่งเกี่ยวกับคุณค่าทางอาหารและความอุดมด้วยวิตามินที่ผลไม้แช่แข็งอาจจะด้อยกว่าผลไม้สด คือในกรณีที่ผักไม้สดนั้นสดใหม่จริงมาจากไร่สวนที่เรียกว่า Farmers’ Market หรือตรงจากไร่สวนที่ผลิตถึงผู้บริโภคโดยตรง

เพราะผักผลไม้ประเภทนี้มักจะมีการขายและบริโภคภายในสองถึงสามวันหลังการเก็บเกี่ยวแล้ว ดังนั้นในกรณีนี้ ผักสดในลักษณะดังกล่าวจะยังคงมีความสดจริง และมีคุณค่าทางโภชนการและวิตามินมากกว่าผลไม้แช่แข็ง","https://www.stkc.go.th/sites/default/files/stiarticle_images/1561446597.jpg"
"1850","สถาบันเทคฯ สวิส คิดค้นการสร้างเชื้อเพลิงปิโตรเลียมด้วยพลังงานแสงอาทิตย์","Tue, 2019-06-25 14:08","http://www.stkc.go.th/node/1850","วิศวกรรมศาสตร์และเทคโนโลยี","","สถาบันเทคโนโลยี ETH Zurich แห่งสวิตเซอร์เเลนด์พัฒนาเทคโนโลีสร้างเชื้อเพลิงฟอสซิล ด้วยพลังงานแสงอาทิตย์

แม้ความคิดนี้อาจฟังดูสวนกระเเสการผลิตพลังงานสะอาดเพื่อนำมาใช้โดยตรง แต่ปฏิเสธไม่ได้ว่าพลังงานฟอสซิลยังคงเป็นแหล่งพลังงานหลักสำหรับระบบคมนาคมขนส่ง

ผู้เชี่ยวชาญ Aldo Steinfeld จาก ETH Zurich กล่าวว่า การใช้พลังงานแสงอาทิตย์มาสร้างเชื้อเพลิงปิโตรเลียม สามารถผลิต เเมธานอลขึ้นมาได้ โดยการเผาผลาญพลังงานในกระบวนการผลิตนี้ไม่ได้เพิ่มก๊าซคาร์บอนไดออกไซด์ในอากาศ 
ในกระบวนการดังกล่าว เตาปฏิกรพลังงานแสงอาทิตย์ ถูกนำมาใช้เพื่อสร้างปฏิกิริยาที่แยกน้ำออกจากคาร์บอนไดออกไซด์ ในระดับความร้อนที่สูงมาก

Philipp Furler จากบริษัท Spin-off Synhelion ตั้งใจที่จะใช้เทคโนโลยีดังกล่าวผลิตพลังงานเชื้อเพลิงเพื่อตอบสนองความต้องการจากภาคอุตสาหกรรมให้ได้ในอีก 6 ปีจากนี้ ","https://www.stkc.go.th/sites/default/files/stiarticle_images/1561446494.jpg"
"1844","อาหารฟาสต์ฟูดบวกการไม่สนใจออกกำลังกายส่งผลถึงโรคความจำเสื่อมได้","Thu, 2019-06-20 14:46","http://www.stkc.go.th/node/1844","วิทยาศาสตร์การแพทย์","","การศึกษาของมหาวิทยาลัย Australian National University (ANU) ในออสเตรเลีย ที่วิเคราะห์ผลการวิจัยระหว่างประเทศราว 200 ชิ้นโดยอาศัยกลุ่มตัวอย่างกว่า 7,000 คน ซึ่งเผยแพร่ในวารสารวิชาการ Frontier in Neuroendocrinology ระบุความเกี่ยวพันระหว่างการทานอาหารแคลอรี่สูงประเภทฟาสต์ฟูด กับโรคทางสมอง โดยเฉพาะโรคความจำเสื่อม

โดยผู้เชี่ยวชาญชี้ว่า โดยเฉลี่ยแล้วคนในยุคนี้ทานอาหารที่มีแคลอรี่สูงกว่าเมื่อ 50 ปีก่อน จากชีวิตที่รีบเร่งและการมีอาหารทางเลือกที่เร็วและสะดวก ตัวอย่างเช่น อาหารฟาสต์ฟูดหนึ่งมื้อซึ่งประกอบด้วยเบอร์เกอร์ มันฝรั่งทอด กับเครื่องดื่มนั้น จะมีแคลอรี่ประมาณ 650 หน่วย ซึ่งเท่ากับราวหนึ่งในสี่ของความต้องการแคลอรี่สำหรับผู้ชายในแต่ละวัน และเท่ากับประมาณหนึ่งในสามของความต้องการแคลอรี่สำหรับผู้หญิงในแต่ละวัน

ศาสตราจารย์ Nicolas Cherbuin ของมหาวิทยาลัย ANU อธิบายว่าอาหารที่มีแคลอรี่สูง เช่น อาหารฟาสต์ฟู้ด มีความเกี่ยวพันกับโรคอ้วนและปัญหาเบาหวานประเภทสอง และถ้าประกอบกับการขาดกิจกรรมเคลื่อนไหวร่างกายหรือการออกกำลังกายด้วยแล้ว ก็จะทำให้เกิดภาวะอักเสบในร่างกาย หรือ inflammation ซึ่งนำไปสู่ปัญหาการทำงานของเซลล์สมองและปัญหาความจำเสื่อมเมื่อเราอายุมากขึ้นได้

นักวิจัยเตือนว่า ถึงแม้อาการความจำเสื่อมส่วนใหญ่มักจะแสดงให้เห็นในช่วงเลยวัยกลางคนไปแล้วก็ตาม กระบวนการซึ่งสร้างความเสียหายให้กับเซลล์ประสาทและทำให้เกิดโรคความจำเสื่อมหรือสมองฝ่อนี้จะไม่สามารถแก้ไขให้กลับคืนได้เมื่อย่างเข้าวัยกลางคน แต่เรื่องนี้ก็อาจป้องกันได้หากเราเลือกทานอาหารที่ดีมีประโยชน์และสนใจออกกำลังกายในเชิงป้องกันตั้งแต่ยังเยาว์วัย

ขณะนี้มีผู้คนราวหนึ่งในสามของโลกมีน้ำหนักตัวเกินหรือเป็นโรคอ้วน และมีราว 50 ล้านคนซึ่งเป็นโรคความจำเสื่อม ดังนั้นคำแนะนำอย่างชัดเจนของนักวิจัยจากการศึกษาเรื่องนี้คือ อย่าละเลยเรื่องความสำคัญและความจำเป็นของการดูแลสุขภาพตัวเอง การเลือกทานอาหารที่ดีมีประโยชน์ต่อสุขภาพ และสนใจออกกำลังกายตั้งแต่ในช่วงวัยหนุ่มสาว เพราะถ้ารอให้เวลาล่วงเลยไปถึงช่วงวัยกลางคนหรือวัยทองแล้วก็อาจจะสายเกินไป

องค์การอนามัยโลกให้คำแนะนำด้วยว่า การออกกำลังกายอย่างสม่ำเสมอ โดยเฉพาะการออกกำลังกายประเภท Cardio ซึ่งทำให้หัวใจเต้นแรง การไม่สูบบุหรี่ และละเว้นการบริโภคแอลกอฮอล์ในปริมาณที่มากเกินไป การควบคุมน้ำหนักตัว การทานอาหารที่มีประโยชน์ต่อสุขภาพ การรักษาระดับความดันโลหิตและระดับโคเลสเตอรอลให้เหมาะสม รวมทั้งการได้นอนหลับพักผ่อนอย่างมีคุณภาพและเพียงพอ ล้วนเป็นแนวทางปฏิบัติเพื่อลดความเสี่ยงของโรคความจำเสื่อมได้","https://www.stkc.go.th/sites/default/files/stiarticle_images/1561016778.jpg"
"1841","หุ่นยนต์อวกาศชุดใหม่ขึ้นประจำสถานีอวกาศระหว่างประเทศแล้ว","Wed, 2019-06-19 15:42","http://www.stkc.go.th/node/1841","วิศวกรรมศาสตร์และเทคโนโลยี","","หุ่นยนต์อวกาศ หรือ Astrobees ที่ประจำอยู่บนสถานีอวกาศนานาชาติในขณะนี้มีอยู่สามตัวด้วยกัน ตัวเเรกชื่อ Honey ตัวที่สองชื่อ Queen ส่วนตัวสุดท้ายชื่อ Bumble

หุ่นยนต์สองตัวเพิ่งเดินทางไปถึงสถานีอวกาศนานาชาติเมื่อไม่นานมานี้เเละกำลังจะเข้าเป็นส่วนหนึ่งในทีมนักบินอวกาศที่สถานีอวกาศนานาชาติ

มาเรีย บูเอลัท ผู้จัดการโครงการ Astrobee กล่าวว่า ตอนนี้หุ่นยนต์สองตัวคือ Honey กับ Bumble ขึ้นไปอยู่ในวงโคจรเเล้วเมื่อสัปดาห์ที่ผ่านมา

Ann Mclean หนึ่งในนักบินอวกาศประจำบนสถานีอวกาศนานาชาติได้เตรียมความพร้อมของหุ่นยนต์ Bumble ที่ตอนนี้เปิดเครื่องหุ่นยนต์เเล้วเเละหุ่นยนต์อยู่ในสภาพสมบูรณ์เเละพร้อมใช้งาน

หุ่นยนต์ทั้งสองตัวจะเข้ารับงานต่อจากหุ่นยนต์ช่วยงานยานสถานีอวกาศนานาชาติรุ่นก่อนหน้าที่ชื่อว่า the Spheres

หุ่นยนต์ Astrobees มีกล้องถ่ายภาพเเละไมโครโฟนติดอยู่ด้วย เเละในช่วงสองสามเดือนต่อจากนี้ มาเรีย บูเอลัท ผู้จัดการโครงการบอกว่า หุ่นยนต์จะเรียนรู้การเคลื่อนที่ไปมาภายในสถานีอวกาศนานาชาติ

บูเอลัท กล่าวว่า ทีมงานกำลังตั้งค่าความเเม่นยำของกล้องถ่ายภาพบนสถานีอวกาศนานาชาติเมื่อทำแผนที่ภายในตัวสถานีเรียบร้อยเเล้ว หุ่นยนต์ Astrobees จะสามารถเคลื่อนที่ไปมาเองได้ทั่วภายในตัวสถานีอวกาศนานาชาติเเละทำงานยกของหนัก

มาเรีย บูเอลัท ผู้จัดการโครงการกล่าวว่า ทีมงานต้องการใช้หุ่นยนต์ทำงานที่อันตรายสำหรับนักบินอวกาศ งานสกปรก ตลอดจนงานที่น่าเบื่อ เพื่อให้ทีมนักบินอวกาศมีเวลาไปทำงานที่มนุษย์เท่านั้นที่ทำได้

หุ่นยนต์ Astrobee จะมีงานทดลองต้องทำมากมายเพราะบรรดานักเรียนมัธยมต้นและปลายทั่วสหรัฐฯกำลังเเข่งขันกันเพื่อให้การทดลองได้รับเลือกให้ขึ้นไปทดลองบนสถานีอวกาศนานาชาติ

(เรียบเรียงโดยทักษิณา ข่ายแก้ว วีโอเอภาคภาษาไทยกรุงวอชิงตัน)","https://www.stkc.go.th/sites/default/files/stiarticle_images/1560933749.jpg"
"1838","โหมดถนอมแบตเตอรีอัจฉริยะ ฟังก์ชันใหม่ในไอโฟน iOS 13","Tue, 2019-06-18 10:28","http://www.stkc.go.th/node/1838","วิทยาศาสตร์การแพทย์","","ซอฟต์แวร์เวอร์ชั่นใหม่ของแอปเปิล iOS 13 เผยฟังก์ชันใหม่ในการยืดอายุการใช้งานของไอโฟน รองรับความต้องการของผู้บริโภคที่เริ่มเปลี่ยนสมาร์ทโฟนรุ่นใหม่ช้าลง ตามรายงานของเว็บไซต์ CNBC

ฟังก์ชันใหม่นี้ เรียกว่า Optimized Battery Charging หรือ โหมดถนอมแบตเตอรี เพื่อช่วยลดการเสื่อมอายุของแบตเตอรีไอโฟน โดยจะเรียนรู้พฤติกรรมการใช้โทรศัพท์ และวางแผนในการชาร์จไฟให้เหมาะสมกับการใช้งาน

หมายความว่า ภายใต้โหมดถนอมแบตเตอรี จะชาร์จไอโฟนไปถึงระดับ 80% ด้วยความเร็วปกติ และจะชะลอการชาร์จไฟในส่วนที่เหลือตามพฤติกรรมการใช้งาน เช่น หากคุณมักจะเริ่มชาร์จไฟไอโฟนตอนก่อนนอน และถอดปลั๊กชาร์จช่วง 6 โมงเช้าเป็นประจำ ระบบจะชาร์จไฟไว้ที่ 80% ตลอดคืน ก่อนจะชาร์จให้เต็มเมื่อใกล้จะถึงเวลาใช้งาน ซึ่งดีกว่าการชาร์จไฟให้เต็มตลอดเวลาแม้ไม่ใช้งาน ที่ทำให้แบตเตอรีเสื่อมไวกว่าปกติ

ปัจจุบัน ผู้บริโภคมีแนวโน้มที่จะใช้สมาร์ทโฟนรุ่นเดิมกันมากขึ้น โดยเฉลี่ยจะใช้เครื่องเดิมราว 3-4 ปี แทนที่จะนำเครื่องเก่าไปแลกเป็นเครื่องใหม่ทุกๆ 2 ปี ในขณะที่อายุการใช้งานของแบตเตอรีจะมีประสิทธิภาพลดลงตามอายุการใช้งาน ซึ่งเมื่อปีที่แล้ว แอปเปิล เริ่มต้นโครงการเปลี่ยนแบตเตอรีให้กับลูกค้าที่ใช้ไอโฟน หลังจากกระแสโจมตีเครื่องปัญหาแบตเตอรีของไอโฟนรุ่นเก่าๆ

ทั้งนี้ ฟังก์ชัน Optimized Battery Charging หรือ โหมดถนอมแบตเตอรี จะเปิดให้โหลดแบบทดลองใช้ หรือ Beta ในเดือนหน้า และเปิดให้อัพเดทได้ในช่วงฤดูใบไม้ร่วงปีนี้ พร้อมกับการเปิดตัวไอโฟนรุ่นล่าสุด","https://www.stkc.go.th/sites/default/files/stiarticle_images/1560828518.jpg"
"1837","งานวิจัย: สุนัขสามารถรับรู้ถึงความเครียดของเจ้าของได้","Tue, 2019-06-18 10:27","http://www.stkc.go.th/node/1837","วิทยาศาสตร์การแพทย์","","เมื่อเจ้าของสุนัขต้องประสบกับความเครียดเป็นเวลานานๆ พวกเขามักไม่ได้รู้สึกกดดันอยู่เพียงลำพัง เพราะสุนัขของพวกเขาก็รู้สึกไปด้วยเช่นกัน

ข้อมูลดังกล่าวมาจากการศึกษาฉบับใหม่ที่ตีพิมพ์ในวารสาร Scientific Reports เมื่อเร็วๆ นี้

นักวิทยาศาสตร์ชาวสวีเดนศึกษาวิจัยอาสาสมัคร 58 คนที่เป็นเจ้าของสุนัขพันธุ์ Border Collies และพันธุ์ Shetland Sheepdog ซึ่งเป็นสุนัขที่คอยต้อนสัตว์อื่นๆ

นักวิทยาศาสตร์ตรวจขนสุนัขและเส้นผมของเจ้าของสุนัข เพื่อดูระดับของฮอร์โมนคอร์ติโซน (cortisol) สารเคมีนี้จะถูกปล่อยเข้าสู่กระแสเลือดในช่วงที่เกิดความเครียด และนักวิทยาศาสตร์สามารถนำเส้นผมมาตรวจสอบสารเคมีนี้ได้

Lina Roth นักวิจัยจากมหาวิทยาลัย Linkoping ของสวีเดน กล่าวว่า ภาวะซึมเศร้า และการว่างงาน เป็นตัวอย่างของสิ่งที่ทำให้เกิดความเครียดที่อาจส่งผลกระทบต่อปริมาณสาร cortisol ที่ถูกปล่อยออกมาในร่างกายมนุษย์

Lina Roth และเพื่อนร่วมงานของเธอพบว่า ระดับ cortisol ในเส้นผมของเจ้าของสุนัขนั้นตรงกับระดับที่พบในสุนัขของพวกเขา ซึ่งเป็นการชี้ให้เห็นว่าระดับความเครียดของทั้งสุนัขและเจ้าของอยู่ในระดับเดียวกัน หรือมีความเชื่อมโยงกันนั่นเอง

Roth เชื่อว่าเจ้าของจะมีอิทธิพลต่อสุนัขแทนที่จะเป็นสุนัขที่มีอิทธิพลต่อเจ้าของ ซึ่งเชื่อว่าเป็นเพราะลักษณะบุคลิกภาพของมนุษย์ส่งผลต่อสุนัขด้วยเช่นกัน คืออาจเป็นไปได้ว่า คนเป็นส่วนสำคัญของชีวิตสุนัขเพียงอย่างเดียว ในขณะที่มนุษย์เรายังมีเครือข่ายสังคมอื่นๆ ด้วย

Alicia Buttner ผู้อำนวยการด้านพฤติกรรมสัตว์ที่สมาคม Nebraska Humane Society in the American city of Omaha กล่าวว่า มีการค้นพบหลักฐานใหม่ๆ อย่างต่อเนื่องเพื่อแสดงให้เห็นถึงความผูกพันใกล้ชิดระหว่างคนและสุนัขของพวกเขา ที่คล้ายคลึงกับความผูกพันระหว่างพ่อแม่และลูกๆ

ต่อจากนี้ Roth และเพื่อนร่วมงาน วางแผนที่จะตรวจสอบดูว่าสุนัขชนิดอื่นตอบสนองต่อเจ้าของในลักษณะเดียวกันหรือไม่

แต่สำหรับในตอนนี้ เธอให้คำแนะนำในการลดความเครียดที่เจ้าของสุนัขอาจส่งต่อไปให้สัตว์เลี้ยงของตน สุนัขที่ได้เล่นเยอะๆ จะแสดงอาการเครียดน้อยลง ดังนั้นเจ้าของสุนัขทั้งหลายควรใช้เวลาเล่นสนุกกับสุนัขของคุณ","https://www.stkc.go.th/sites/default/files/stiarticle_images/1560828439.jpg"
"1829","งานวิจัยชี้ ""เปิดไฟนอน"" อาจทำให้รอบเอวเพิ่ม","Fri, 2019-06-14 09:56","http://www.stkc.go.th/node/1829","วิทยาศาสตร์การแพทย์","","รายงานการวิจัยชิ้นใหม่ที่ตีพิมพ์ในวารสารการแพทย์ JAMA Internal Medicine ชี้ว่า การนอนหลับโดยที่เปิดไฟหรือเปิดทีวีทิ้งไว้ อาจเกี่ยวข้องกับรอบเอวของเราได้

นักวิจัยที่ National Institute of Environmental Health Science ในรัฐนอร์ธแคโรไลน่า เปิดเผยรายงานการศึกษาเรื่องผลกระทบของแสงที่มีต่อการนอน โดยใช้กลุ่มตัวอย่างเป็นสตรีชาวอเมริกัน 43,722 คน อายุระหว่าง 35 – 74 ปี และใช้เวลา 5 ปี (2003 – 2009) ภายใต้การวิจัยที่มีชื่อว่า Sister Study

ผลการวิจัยพบว่า การมีแสงสว่างภายในห้องตอนกลางคืน ไม่ว่าจะเป็นแสงจากหลอดไฟหรือจากทีวีที่เปิดทิ้งไว้ อาจมีความเชื่อมโยงกับน้ำหนักที่เพิ่มขึ้นของกลุ่มตัวอย่างเหล่านั้น

คุณเดล แซนด์เลอร์ ผู้นำการวิจัยครั้งนี้ชี้ว่า ได้ให้กลุ่มตัวอย่างทั้งหมดตอบแบบสอบถาม โดยเลือกพฤติกรรมการนอนของตนเองใน 4 กลุ่ม คือ 1.นอนแบบปิดไฟ 2.เปิดไฟหัวนอนทิ้งไว้ 3.เปิดไฟไว้นอกห้อง 4.เปิดไฟสว่างหรือเปิดทีวีทิ้งไว้ในห้องนอน

ผลวิจัยชี้ให้เห็นว่า 22% ของคนที่เปิดไฟสว่างหรือเปิดทีวีทิ้งไว้ตอนนอนหลับมีโอกาสที่จะมีน้ำหนักตัวเกินมาตรฐาน และ 33% มีโอกาสที่จะเป็นโรคอ้วน

และเมื่อเจาะลึกลงไป พบว่าในกลุ่มตัวอย่างที่ 4 นี้ โดยเฉลี่ยแล้วน้ำหนักจะขึ้นราว 5 กิโลกรัมหรือมากกว่านั้น ในช่วง 5 ปีที่ทำการสำรวจ หรืออาจมีค่าดัชนีมวลกาย (Body Mass Index – BMI) เพิ่มขึ้นราว 10% เทียบกับคนที่นอนแบบปิดไฟ

งานวิจัยชิ้นนี้ให้ตัวเลขในทำนองเดียวกับงานวิจัยเมื่อ 3 ปีก่อน ซึ่งตีพิมพ์ในวารสาร Journal of Clinical Endocrinology and Metabolism ที่ชี้ว่าการเปิดไฟไว้ขณะนอนหลับอาจเพิ่มค่า BMI ราว 10% เช่นกัน

อย่างไรก็ตาม คุณเดล แซนด์เลอร์ ระบุว่า ข้อจำกัดของงานวิจัยชิ้นนี้คือใช้วิธีให้กลุ่มตัวอย่างตอบแบบสอบถามซึ่งมีโอกาสคลาดเคลื่อนได้มาก ดังนั้นจึงแนะนำให้มีการวิจัยเพิ่มเติมเกี่ยวกับเรื่องนี้

ถึงกระนั้น ดร.แนทธาเนียล วัตสัน ศาสตราจารย์ด้านประสาทวิทยาแห่ง University of Washington กล่าวว่า งานวิจัยชิ้นนี้ช่วยเน้นย้ำถึงสิ่งที่แพทย์และผู้เชี่ยวชาญพยายามแนะนำมาโดยตลอด คือการทำให้ช่วงเวลานอนหลับของเรามีประสิทธิภาพมากที่สุด และดีต่อสุขภาพมากที่สุด ด้วยการกำจัดสิ่งรบกวนต่างๆ ไม่ว่าจะเป็น แสงไฟ ทีวี หรืออุปกรณ์อิเลคทรอนิกส์ทุกประเภท

(ทรงพจน์ สุภาผล เรียบเรียงรายงานจาก CNN)","https://www.stkc.go.th/sites/default/files/stiarticle_images/1560480960.jpg"
"1826","ประชากรเกือบครึ่งโลกเตรียมใช้เครือข่าย 5 จีในอีก 5 ปีข้างหน้า","Wed, 2019-06-12 10:33","http://www.stkc.go.th/node/1826","วิศวกรรมศาสตร์และเทคโนโลยี","","บริษัทเทคโนโลยีจากฝั่งยุโรป เชื่อว่า ในอีก 5 ปีข้างหน้า เกือบครึ่งหนึ่งของประชากรโลกจะเข้าถึงเครือข่ายอินเตอร์เน็ตความเร็วสูง 5 จีได้เร็วกว่าคาดหมาย

บริษัท Ericsson ผู้ผลิตอุปกรณ์สื่อสารโทรคมนาคมสัญชาติสวีเดน เปิดเผยรายงานเมื่อวันอังคาร ระบุว่า ราวร้อยละ 45 ของประชากรโลก จะสามารถเข้าถึงเครือข่ายอินเตอร์เน็ตความเร็วสูง 5 จี ในปี ค.ศ. 2024 หรืออีก 5 ปีข้างหน้า ตามรายงานของ CNN

นอกจากนี้ บริษัท Ericsson ยังประเมินว่า จะมีผู้ใช้บริการเครือข่าย 5 จีราว 1,900 ล้านราย ในช่วงเวลาเดียวกันด้วย ซึ่งมากกว่าประมาณการณ์เดิมถึงร้อยละ 27

ที่ผ่านมา ผู้ให้บริการเครือข่ายโทรศัพท์เคลื่อนที่ทั่วโลก ต่างเร่งวางระบบโครงสร้างพื้นฐานเพื่อรองรับระบบ 5 จี ที่จะกลายเป็นกำลังสำคัญต่อเทคโนโลยีแห่งอนาคตมากมาย อาทิ รถขับเคลื่อนอัตโนมัติและโครงการ Smart Cities ในหลายประเทศทั่วโลก

ปัจจุบัน สหราชอาณาจักร สหรัฐฯ และเกาหลีใต้ นำร่องการใช้เครือข่าย 5 จี กำจัดในเขตเมืองใหญ่บ้างแล้ว และจีนจะเป็นประเทศต่อไปที่นำระบบ 5 จีมาใช้ในอนาคตอันใกล้ อย่างไรก็ตามหลายประเทศตะวันตกแสดงความกังวลเรื่องการวางโครงข่าย 5 จี โดยใช้อุปกรณ์ของบริษัทหัวเหว่ย เนื่องจากกังวลว่าจีนอาจสอดแนมด้านความมั่นคงในประเทศที่เปิดรับเครือข่ายนี้","https://www.stkc.go.th/sites/default/files/stiarticle_images/1560310413.jpg"
"1824","'ไมโครพลาสติก' ในร่างกายมนุษย์มาจากที่ไหน? ส่งผลอย่างไร?","Tue, 2019-06-11 09:11","http://www.stkc.go.th/node/1824","วิศวกรรมศาสตร์และเทคโนโลยี","","การศึกษาที่เผยแพร่ในวารสารวิชาการ Environmental Science and Technilogy เมื่อวันพุธที่ 5 มิถุนายน ซึ่งอาศัยเกณฑ์ข้อมูลจากกระทรวงเกษตรและสำนักงานคุ้มครองสิ่งแวดล้อมของสหรัฐ ให้ภาพว่าในแต่ละปีมีคนอเมริกันได้รับอนุภาคขนาดเล็กของพลาสติก หรือที่เรียกว่า ""ไมโครพลาสติก"" เข้าสู่ร่างกายโดยเฉลี่ยตั้งแต่ 74,000 ถึง 121,000 อนุภาคโดยขึ้นอยู่กับอายุและเพศของบุคคล

แต่สำหรับผู้ที่ดื่มน้ำจากขวดพลาสติกเป็นประจำ การรับอนุภาคดังกล่าวจะเพิ่มขึ้นอีกปีละราว 90,000 อนุภาคเลยทีเดียว

นักวิจัยได้ตัวเลขดังกล่าวจากการวิเคราะห์รายงานการศึกษาก่อนหน้านี้เกี่ยวกับการได้รับไมโครพลาสติกเข้าสู่ร่างกายจากแหล่งสำคัญแปดแหล่ง คือจากอากาศที่หายใจ จากการดื่มแอลกอฮอล์ จากน้ำบรรจุขวด จากน้ำผึ้ง อาหารทะเล เกลือ น้ำตาล และน้ำประปา แต่แหล่งที่มาของไมโครพลาสติกดังกล่าวไม่รวมถึงเนื้อสัตว์และผักต่างๆ เนื่องจากยังมีข้อมูลไม่เพียงพอ

นักวิจัยอธิบายว่า Microplastic หรืออนุภาคขนาดเล็กของพลาสติกนี้มีอยู่ในสิ่งแวดล้อมรอบตัวเราอยู่แล้ว และไม่ใช่เฉพาะคนเท่านั้นแต่สัตว์ต่างๆ ก็ได้รับไมโครพลาสติกนี้เข้าสู่ร่างกายในกระบวนการดำรงชีวิตเช่นกัน เพียงแต่ว่ามนุษย์อาจได้มากกว่าจากกระบวนการผลิตและการบรรจุอาหาร

จากตัวเลขของกระทรวงเกษตรและสำนักงานคุ้มครองสิ่งแวดล้อมของสหรัฐ นักวิจัยประเมินว่า โดยเฉลี่ยในแต่ละปีเด็กผู้ชายจะได้รับไมโครพลาสติกราว 81,000 หน่วย เทียบกับ 74,000 หน่วยสำหรับเด็กผู้หญิงส่วนผู้ชายที่เป็นผู้ใหญ่จะได้ไมโครพลาสติก 121,000 หน่วยเทียบกับ 98,000 หน่วยสำหรับผู้หญิง

อย่างไรก็ตาม การดื่มน้ำบรรจุขวดพลาสติกเพียงอย่างเดียวจะเพิ่มอนุภาคพลาสติกนี้ได้ถึง 75,000 หน่วยสำหรับเด็กผู้ชาย 64,000 หน่วยสำหรับเด็กผู้หญิงและราว 127,000 หน่วยสำหรับผู้ชายกับราว 93,000 หน่วยสำหรับผู้หญิงตามลำดับ

ผลการวิจัยก่อนหน้านี้แสดงว่า อนุภาคไมโครพลาสติกมีขนาดเล็กพอที่จะแทรกตัวเข้าไปในเนื้อเยื่อของร่างกายและกระตุ้นปฏิกิริยาด้านภูมิคุ้มกัน หรือปล่อยสารพิษกับโลหะหนักที่ติดมาจากสิ่งแวดล้อมได้

แต่ผลกระทบต่อสุขภาพอย่างแท้จริงของเรื่องนี้ยังไม่เป็นที่ทราบกัน

อย่างไรก็ตาม นักวิทยาศาสตร์บางคนผู้ไม่เกี่ยวข้องกับการศึกษานี้เตือนว่า นอกจากผลของไมโครพลาสติกในร่างกายมนุษย์ซึ่งยังไม่เป็นที่เข้าใจอย่างชัดเจนแล้ว การศึกษาดูจะละเลยเรื่องกลไกและระบบร่างกายของมนุษย์ที่อาจสามารถกรองหรือกำจัดไมโครพลาสติกในอากาศที่เราหายใจเข้าไปได้

และนักวิทยาศาสตร์บางคน เช่น ศาสตราจารย์ Richard Lampitt จากทีมวิจัยด้านสมุทรศาสตรของอังกฤษก็ชี้ว่า ขณะนี้เรายังขาดการให้คำนิยามไมโครพลาสติกอย่างชัดเจนว่ามีขนาดเล็กแค่ไหน เพราะนอกจากไมโครพลาสติกแล้ว ยังมีอนุภาคของพลาสติกขนาดเล็กกว่าที่เรียกว่า ""นาโนพลาสติก"" ซึ่งไม่ได้รวมอยู่ในขอบข่ายของการศึกษาครั้งนี้ด้วย

ในขณะนี้ถึงแม้จะมีการประเมินจำนวนไมโครพลาสติกที่มนุษย์ได้รับเข้าไปในร่างกายจากแหล่งต่างๆ ก็ตาม แต่ความเข้าใจเรื่องผลกระทบต่อสุขภาพอย่างแท้จริงนั้นยังไม่ชัดเจน และนักวิทยาศาสตร์ก็เห็นพ้องกันว่าจำเป็นจะต้องมีการศึกษาเพิ่มเติมในเรื่องนี้ต่อไป","https://www.stkc.go.th/sites/default/files/stiarticle_images/1560219095.jpg"
"1822","เฟสบุ๊ก ตัดสัมพันธ์ หัวเหว่ย สั่งห้ามติดตั้งแอพพร้อมใช้บนมือถือ","Mon, 2019-06-10 15:01","http://www.stkc.go.th/node/1822","วิศวกรรมศาสตร์และเทคโนโลยี","","สื่อสังคมออนไลน์ เฟสบุ๊ก ตัดสัมพันธ์กับหัวเหว่ย ด้วยการสั่งห้ามหัวเหว่ยติดตั้งแอพพลิเคชั่นในเครือของเฟสบุ๊กทั้งหมด ในรูปแบบของ pre-install หรือแอพพลิเคชั่นพร้อมใช้บนสมาร์ทโฟน ตามคำสั่งของทางการสหรัฐฯ ที่ห้ามบริษัทหัวเหว่ยทำธุรกิจกับอเมริกา

ทางเฟสบุ๊ก ออกแถลงการณ์เมื่อวันศุกร์ ระบุว่า เฟสบุ๊กยกเลิกให้สิทธิอนุญาตให้บริษัทหัวเหว่ย ติดตั้งแอพพลิเคชั่นในเครือของเฟสบุ๊กทั้งหมดบนสมาร์ทโฟนของหัวเหว่ย นั่นหมายความว่าแอพพลิเคชั่นเฟสบุ๊กจะไม่ปรากฏเป็นแอพพลิเคชั่นพร้อมใช้จากหัวเหว่ยอีกต่อไป

ทั้งนี้ ผู้ใช้สมาร์ทโฟนของหัวเหว่ยรุ่นที่จำหน่ายในปัจจุบัน สามารถโหลดและอัพเดทแอพพลิเคชั่นของเฟสบุ๊กได้อยู่ และทางเฟสบุ๊กยังไม่ลงรายละเอียดว่า ผู้ที่ซื้อสมาร์ทโฟนของหัวเหว่ยรุ่นใหม่ๆจะสามารถดาวน์โหลดแอพพลิเคชั่นมาใช้ได้ภายหลังหรือไม่

การเคลื่อนไหวของเฟสบุ๊ก เกิดขึ้นหลังจากสงครามการค้าระหว่างสหรัฐฯและจีนเริ่มยกระดับขึ้น โดยเมื่อเดือนก่อน ทางกระทรวงพาณิชย์สหรัฐฯ สั่งห้ามบริษัทอเมริกันขายเทคโนโลยีของบริษัทให้กับบริษัทหัวเหว่ยและบริษัทเทคโนโลยีของจีนรายอื่นๆ จนกว่าจะได้รับความเห็นชอบจากรัฐบาลสหรัฐฯ","https://www.stkc.go.th/sites/default/files/stiarticle_images/1560153661.jpg"
"1815","งานวิจัย: เด็กเล่นเกมรุนแรงมีแนวโน้ม 'จับปืน-เหนี่ยวไก' มากกว่าปกติ","Fri, 2019-06-07 08:07","http://www.stkc.go.th/node/1815","วิศวกรรมศาสตร์และเทคโนโลยี","","รายงานวิจัยชิ้นใหม่ที่ตีพิมพ์ในวารสาร JAMA Network Open ชี้ว่า เด็กที่เล่นหรือดูเกมที่มีเนื้อหารุนแรง ซึ่งรวมถึงมีการใช้อาวุธปืนในเกมนั้น มีแนวโน้มที่จะจับปืนและเหนี่ยวไกปืนเพิ่มขึ้น

เด็กอายุระหว่าง 8-12 ปี จำนวน 242 คน เข้าร่วมในงานวิจัยของมหาวิทยาลัย Ohio State โดยแบ่งเด็กออกเป็นสามกลุ่มแล้วให้จับคู่กัน กลุ่มแรกให้เล่นเกมที่มีการใช้อาวุธปืน กลุ่มที่สองเล่นเกมที่มีการใช้ดาบเป็นอาวุธ และกลุ่มที่สามเป็นเกมที่ไม่มีเนื้อหารุนแรง

ซึ่งเด็กที่จับคู่กันแต่ละคู่นั้น คนหนึ่งจะเป็นคนเล่นเกมและอีกคนหนึ่งเป็นคนนั่งดูเพื่อนเล่น เป็นเวลาราว 20 นาที จากนั้นให้เด็กเข้าไปในห้องที่มีของเล่นมากมายอยู่ในนั้น และมีปืนจริงที่ไม่มีกระสุนและไม่สามารถใช้งานได้ 2 กระบอกซุกซ่อนอยู่ในตู้ภายในห้องดังกล่าว

ผลการศึกษาพบว่ามีเด็ก 220 คนจาก 242 ที่พบปืนที่ซ่อนอยู่ โดยในจำนวนนี้ 61.8% ของเด็กที่เพิ่งเล่นเกมที่มีการใช้อาวุธปืนมานั้นจะเข้าไปถือปืน เทียบกับ 56.8% ของกลุ่มเด็กที่เล่นเกมที่มีการใช้ดาบเป็นอาวุธ และ 44.3% ของกลุ่มเด็กที่ไม่ได้เล่นเกมที่มีเนื้อหารุนแรง

นอกจากนี้ เด็กกลุ่มที่เล่นเกมที่มีความรุนแรงยังมีแนวโน้มที่จะเหนี่ยวไกปืนมากกว่ากลุ่มที่ไม่ได้เล่นเกมรุนแรง และจำนวนการเหนี่ยวไกปืนมากหรือน้อยยังขึ้นอยู่กับประเภทของเกมที่เล่นด้วย กล่าวคือ หากเป็นเกมที่ต้องใช้ปืนยิงตัวสัตว์ประหลาดในเกมนั้น เด็กที่อยู่ในกลุ่มนี้มีโอกาสเหนี่ยวไกปืนเพิ่มขึ้นราว 10 เท่า

และเมื่อยิ่งพิจารณาลงลึกไปอีก นักวิจัยพบว่า เด็กกลุ่มที่เล่นเกมซึ่งใช้อาวุธปืน มีโอกาสเหนี่ยวไกขณะเล็งปืนที่ตัวเองหรือที่เด็กอีกคนที่จับคู่กับตนเอง มากขึ้นราว 3.4 เท่า เทียบกับระดับ 1.5 เท่าในกลุ่มที่เล่นเกมแบบใช้ดาบ และ 0.2 เท่าในกลุ่มที่เล่นเกมแบบไม่รุนแรง

แบรด บุชแมน ศาสตราจารย์ด้านการสื่อสารที่มหาวิทยาลัย Ohio State ผู้จัดทำรายงานวิจัยชิ้นนี้ชี้ว่า แต่ละวันในสหรัฐฯ มีเด็กและวัยรุ่นเกือบ 50 คนที่ถูกทำร้ายด้วยอาวุธปืน ในขณะที่ครัวเรือนอเมริกันที่ครอบครองอาวุธปืนนั้น มีอยู่ราว 20% ที่ยังไม่มีการเก็บอาวุธปืนนั้นอย่างปลอดภัย

นักวิจัยผู้นี้ชี้ด้วยว่า งานวิจัยชิ้นนี้สามารถชี้ให้เห็นถึงบทเรียนสำคัญสองประการสำหรับพ่อแม่ผู้ปกครอง

หนึ่งคือ ผู้ปกครองที่มีปืนภายในบ้านควรเก็บปืนของตนให้ปลอดภัยและไม่ให้ลูกหลานสามารถเข้าถึงได้ และสองคือ ผู้ปกครองควรปกป้องเด็กๆ จากสื่อที่รุนแรงในรูปแบบต่างๆ รวมถึงวิดีโอเกม

(SOURCE: https://jamanetwork.com/journals/jamanetworkopen/fullarticle/2734799 , JAMA Network Open, May 31, 2019.​)","https://www.stkc.go.th/sites/default/files/stiarticle_images/1559869624.jpg"
"1814","นักวิจัยอังกฤษพัฒนาระบบตรวจหามะเร็งลำไส้ใหญ่ล้ำสมัย","Thu, 2019-06-06 15:13","http://www.stkc.go.th/node/1814","วิทยาศาสตร์การแพทย์","","มะเร็งลำไส้ใหญ่เป็นมะเร็งที่พบบ่อยที่สุดอันดับที่สามของโลก เเละหากตรวจพบเร็วเท่าใด ผู้ป่วยก็มีโอกาสสูงมากขึ้นเท่านั้นที่จะหายจากโรค

เเต่แพทย์ที่ทำการตรวจด้วยการส่องกล้องลำไส้ใหญ่มักไม่สามารถมองเห็นทุกอย่างที่แสดงบนหน้าจอได้เสมอไป และรายละเอียดอื่นๆ ที่มีขนาดเล็กอาจตรวจไม่พบ

ลอเรนซ์ เลิฟวัท ผู้เชี่ยวชาญที่มหาวิทยาลัย UCL กล่าวว่า การตรวจด้วยการส่องกล้องลำไส้ใหญ่อาจตรวจไม่พบติ่งเมือกหนึ่งในห้าในระหว่างการตรวจ เเละนี่เป็นปัญหาใหญ่ เพราะมะเร็งชนิดนี้เป็นสาเหตุใหญ่อันดับที่สองที่ทำให้คนเสียชีวิตในอังกฤษ

ทีมนักวิทยาศาสตร์กล่าวว่า ปัญญาประดิษฐ์สามารถมองเห็นภาพถ่ายได้ทั้งหมด เพราะไม่มีทางมองผิดจุดเเละไม่มีทางเสียสมาธิ

ปีเตอร์ เมาท์นี่ ซีอีโอของ Odin Vision กล่าวว่า เมื่อได้ภาพวิดีโอสดภายในลำไส้ใหญ่ ระบบที่ใช้จะนำภาพวิดีโอที่ได้ไปวิเคราะห์ทีละภาพเเละประมวลข้อมูลด้วยระบบปัญญาประดิษฐ์ เเละตนเองพยายามระบุว่าติ่งที่เห็นอยู่ในจุดใดของลำไส้ใหญ่โดยมองที่ลักษณะของเนื้อเยื่อที่มีสีเเตกต่างกันไป

ข้อมูลที่ได้นี้มีขนาดใหญ่เเละมีรายละเอียดมากเกินไปที่จะส่งผ่านทางอินเตอร์เน็ต ดังนั้น ระบบ Odin Vision จะใช้การสื่อสารระหว่างโลกเเละดาวเทียมที่ห่างออกไปหลายล้านไมล์แทน โดยจัดเก็บเอาไว้ในฐานข้อมูล cloud เเละส่งข้อมูลกลับมาที่แพทย์ในขณะที่กำลังทำการตรวจทันที

การพัฒนาเทคโนโลยีนี้ยังอยู่ในระยะเเรกเริ่มในขณะนี้ หากเทคโนโลยีประสบความสำเร็จ ระบบจัดเก็บข้อมูลใน cloud นี้จะเข้าถึงได้โดยคลินิกเเละโรงพยาบาลต่างๆ เเม้ในเขตชนบทห่างไกล เพื่อสร้างความมั่นใจว่าผู้ป่วยทุกคนจะได้ผลการวินิจฉัยที่รวดเร็วเเละเเม่นยำ

แดน สโตยานอฟ ผู้เชี่ยวชาญแห่งภาควิชาวิทยาศาสตร์คอมพิวเตอร์ที่มหาวิทยาลัย UCL กล่าวว่า AI มีบทบาทช่วยให้ทีมงานสามารถพัฒนาบริการที่มีคุณภาพ เพื่อรับประกันว่าผู้ป่วยได้รับการบริการตรวจวินิจฉัยโรคที่ดีที่สุด

นักวิทยาศาสตร์ที่กำลังพัฒนาระบบ Odin Vision หวังว่าเทคโนโลยีใหม่ที่ก้าวหน้านี้จะช่วยรักษาชีวิตของผู้ป่วยหลายพันราย เเละช่วยให้ผู้ป่วยไม่ต้องเข้ารับการบำบัดด้วยการฉายรังสี ผู้ป่วยที่หายจากมะเร็งลำไส้ใหญ่ต่างหวังว่า เทคโนโลยีตรวจวินิจฉัยโรคใหม่นี้จะพร้อมออกมาให้ใช้งานกันในอนาคตอันใกล้

บริษัท Odin Vision กำลังวางแผนที่จะศึกษาทดลองในคนเป็นโครงการนำร่องในอีก 12 เดือนข้างหน้า เเละคาดว่าเทคโนโลยีใหม่นี้จะพร้อมออกมาให้ใช้งานกันในอีกสองปีข้างหน้า","https://www.stkc.go.th/sites/default/files/stiarticle_images/1559808799.jpg"
"1810","ความกังวลเรื่องการใช้เทคโนโลยี 'จดจำใบหน้า' เริ่มลามไปทั่วโลก","Wed, 2019-06-05 09:43","http://www.stkc.go.th/node/1810","วิศวกรรมศาสตร์และเทคโนโลยี","","ซานฟรานซิสโกได้ชื่อว่าเป็นเมืองหลวงของเทคโนโลยีแห่งหนึ่งของโลก แต่เมื่อไม่นานมานี้ ซานฟรานซิสโกกลับเป็นเมืองแรกในสหรัฐอเมริกาที่ออกกฎหมายห้ามไม่ให้ตำรวจและหน่วยงานของรัฐฯ ใช้เทคโนโลยี Facial Recognition หรือเทคโนโลยี “จดจำใบหน้า” โดยผู้ที่สนับสนุนมาตรการนี้กล่าวว่า เทคโนโลยีดังกล่าวเป็นภัยคุกคามต่อเสรีภาพของประชาชน

นายเนธาน เชียร์ด ผู้จัดกิจกรรมรณรงค์ระดับรากหญ้า ของมูลนิธิ Electronic Frontier Foundation กล่าวกับวีโอเอว่า เทคโนโลยีนี้ทำให้หลายคนกังวลเรื่องผลกระทบต่อเสรีภาพในการแสดงออก

“ด้วยเหตุที่เทคโนโลยีนี้จะช่วยให้หน่วยงานที่บังคับใช้กฎหมายและหน่วยงานอื่น ๆ ของรัฐฯ สามารถแทรค หรือติดตามพลเมืองได้ อาจจะมีผลกระทบต่อสิทธิในการแสดงออกของประชาชน ตามบทบัญญัติเพิ่มเติมรัฐธรรมนูญสหรัฐฯ ฉบับที่ 1 หรือ First Amendment ซึ่งเป็นประเด็นที่ทำให้หลายคนกังวลใจมาก”

ในขณะที่ซานฟรานซิสโกออกกฎหมายออกมาห้ามใช้เทคโนโลยี Facial Recognition ในฝั่งของจีน กลับมีการเอาไปใช้งานด้านความมั่นคงในประเทศอย่างแพร่หลาย ถึงขนาดมีการเอาไปใช้ในการแจกจ่ายกระดาษชำระในห้องน้ำสาธารณะ

เทคโนโลยี Facial Recognition นี้ไม่ใช่เทคโนโลยีที่เพิ่งเกิดขึ้นใหม่ แต่ในเวลาเพียงไม่กี่ปี ก็ได้เป็นเทคโนโลยีที่มีการพัฒนาต่อยอดให้ก้าวหน้าล้ำลึกไปมาก

บริษัทเทคโนโลยียักษ์ใหญ่ของของสหรัฐฯ อย่าง แอบเปิ้ล ก็เป็นบริษัทหนึ่งที่นำเอาเทคโนโลยี ""จดจำใบหน้า” มาใช้เป็นกลไกในการปลดล็อคโทรศัพท์ไอโฟนรุ่นล่าสุด บริษัท อี คอมเมิร์ซยักษ์ใหญ่อย่าง แอมะซอน ก็ใช้เทคโนโลยีนี้เช่นกัน ซึ่งที่ผ่านมา ผู้ถือหุ้นของ แอมะซอน ได้เคยมีการลงมติเพื่อจำกัดการใช้เทคโนโลยีดังกล่าว แต่ก็ไร้ผลทั้งสองครั้ง

สภาคองเกรส หรือรัฐสภาของสหรัฐฯ กำลังมีการประเมินกันอยู่ว่า เทคโนโลยี Facial Recognition มีผลกระทบต่อสิทธิเสรีภาพพลเมืองอย่างไรบ้าง ผู้ที่ไม่เห็นด้วยกับการใช้ เทคโนโลยีนี้กล่าวว่า บางครั้งมีปัญหาในการนำเทคโนโลยี ""จดจำใบหน้า” ไปใช้ โดยเฉพาะในการใช้แยกแยะใบหน้าของผู้หญิง และคนผิวสี

จอย บูว์ลัมวีนี ผู้ก่อตั้ง Algorithmic Justice League องค์กรที่ส่งเสริมการใช้ปัญญาประดิษฐ์ หรือ Artificial Intelligence อย่างมีจริยธรรม กล่าวต่อสภาคองเกรสของสหรัฐฯ ว่าควรจะมีการยับยั้งการใช้ เทคโนโลยี Facial Recognition จนกว่าจะมีการศึกษาผลกระทบ

“อย่างน้อยคองเกรสน่าจะออกกฎยับยั้งไม่ให้ตำรวจใช้เทคโนโลยี Facial Recognition ชั่วคราว เพราะว่ามีการเอาไปใช้ในทางที่ผิด ขาดการควบคุมดูแล และยังเป็นเทคโนโลยีที่ค่อนข้างใหม่ ทำให้มีความเสี่ยง โดยเฉพาะถ้านำมาใช้กับกลุ่มคนชายขอบ หรือชุมชนที่เป็นชนกลุ่มน้อยในสังคม”

ในขณะที่มีเสียงต่อต้าน ก็มีอีกกลุ่มที่สนับสนุนการใช้ Facial Recognition ​ โดยเฉพาะในกลุ่มคนที่ทำงานด้านไบโอเมทริคส์ ซึ่งเป็นเทคโนโลยีระดับสูง ที่นำข้อมูลทางชีวภาพมาใช้ในการตรวจสิทธิหรือแสดงตน ไม่ว่าจะเป็นลักษณะทางกายภาพหรือพฤติกรรม โดยคนกลุ่มนี้บอกว่า เทคโนโลยี “จดจำใบหน้า” มีประโยชน์มากต่อมนุษยชาติ

นายบรูซ แฮนสัน ซีอีโอและผู้ก่อตั้งบริษัท Credence ID กล่าวว่าเทคโนโลยีนี้ไม่ใช่ผู้ร้ายที่น่ากลัว

“ยุคนี้เป็นช่วงเวลาที่สำคัญและน่าตื่นเต้นของไบโอเมทริคส์ ภาพลักษณ์หรือความคิดที่ว่าเทคโนโลยีนี้ เป็นผู้ร้าย หรือจะทำให้สังคมกลายเป็นโลกมืดที่ผู้คนถูกรัฐฯ กดขี่ เป็นการเข้าใจผิด”

บริษัทของนายแฮนสัน ใช้ เทคโนโลยี “จดจำใบหน้า” และ ไบโอเมทริคส์อื่น ๆ เช่น การพิมพ์ลายนิ้วมือ เพื่อช่วยระบุตัวบุคคลในประเทศที่กำลังพัฒนา เพื่อให้คนเหล่านั้นเข้าถึงปัจจัยสำคัญ เช่น อาหาร ยา อุปกรณ์การแพทย์ หรือนมผงสำหรับทารก เขาคิดว่าการที่ซานฟรานซิสโกออกกฎหมายห้ามใช้เทคโนโลยีดังกล่าว เป็นมาตรการที่รุนแรงเกินไป

เขาเห็นว่า “การออกกฎหมายห้ามแบบนั้นเป็นการทำที่ไม่ถูกต้อง เพราะควรจะมีการพิจารณาดูก่อนว่ามีการนำเอาเทคโนโลยีไปใช้ในลักษณะไหนบ้าง ควรจะมีการถกเถียงกันว่าเราจะอยู่ร่วมกับเทคโนโลยีแบบนี้ได้หรือไม่ หรือว่าเราอยากจะอยู่ในสังคมที่มีแต่ความหวาดระแวง การห้ามใช้เทคโนโลยีอย่าง Facial Recognition และ ไบโอเมทริคส์ ก็เหมือนกับการห้ามไม่ให้ใช้อินเตอร์เน็ต เพราะก็มีคนใช้อินเตอร์เน็ตในทางที่ไม่ดีเช่นกัน”

ขณะนี้ เมืองอื่น ๆ ในสหรัฐฯ กำลังพิจารณาอยู่ว่าจะออกมาตรการห้ามใช้ Facial Recognition ตามรอย ซานฟรานซิสโก หรือไม่ ในขณะที่บริษัท องค์กรต่าง ๆ หรือแม้แต้รัฐบาลหลายประเทศ กำลังหาทางนำเอาเทคโนโลยีเดียวกันนี้มาใช้ในด้านอื่น ๆ มากขึ้น

การนำเอาเทคโนโลยี Facial Recognition มีแต่จะเพิ่มขึ้นอย่างรวดเร็วในแต่ละวัน สิ่งที่ยังไม่มีใครรู้ตอนนี้ก็คือว่า การออกกฎหมายห้าม จะไล่ทันการนำเอาไปใช้หรือไม่","https://www.stkc.go.th/sites/default/files/stiarticle_images/1559702626.jpg"
"1808","หุ่นยนต์หลายฟังก์ชั่นตัวใหม่ ช่วยเป็นเพื่อนแก้เหงาในบ้าน","Tue, 2019-06-04 10:18","http://www.stkc.go.th/node/1808","วิศวกรรมศาสตร์และเทคโนโลยี","","บริษัทเทคโนโลยีอิสราเอล พัฒนาหุ่นยนต์ผู้ช่วยในบ้านตัวใหม่ ที่จะคอยติดตามคุณไปรอบๆ บ้าน คอยนำทางผ่านสิ่งกีดขวางต่างๆ เพื่อให้คุณสามารถทำงานหลายอย่างได้พร้อมกัน

Temi เป็นหุ่นยนต์ในบ้านรูปแบบใหม่ที่ใช้ปัญญาประดิษฐ์ทำทุกอย่างที่อุปกรณ์อัจฉริยะต่างๆ สามารถทำได้ Temi จะคอยติดตาม นั่งเฝ้าเจ้าของอยู่รอบๆ เหมือนเป็นสุนัขที่ซื่อสัตย์ หรือเป็นหุ่นยนต์พ่อบ้าน จากห้องหนึ่งไปยังอีกห้องหนึ่ง

หากแตะที่ด้านบนสุดของหัวหุ่นยนต์จะเป็นการเปิดใช้งานฟังก์ชั่นการติดตาม หากคุณกำลังประชุมทางโทรศัพท์อยู่ที่บ้าน เมื่อแตะที่หน้าจอ หน้าจอก็จะติดตามใบหน้าของคุณโดยใช้เซ็นเซอร์ที่แตกต่างกันถึง 7 ตัว หากลองก้มลงเล็กน้อย หน้าจอก็จะติดตามใบหน้าไปทุกที่

หุ่นยนต์นี้ใช้โปรแกรมที่คล้ายกับเทคโนโลยีปัญญาประดิษฐ์ Alexa และ Google หากคุณเรียกชื่อ Temi หน้าจอก็จะยกขึ้นเพื่อรอรับคำสั่ง หรือตอบคำถาม

Roboteam บริษัท Start-up จากอิสราเอลผู้สร้างหุ่นยนต์ Temi ใช้เซ็นเซอร์ต่างๆ 16 ตัวในระบบนำทาง ซึ่งได้แก่เซ็นเซอร์ความลึก เซ็นเซอร์ความใกล้ชิด และ Lidar ซึ่งเป็นเซ็นเซอร์ระยะไกลที่ใช้แสงเพื่อวัดระยะทางที่เปลี่ยนแปลงได้

Temi จะสำรวจสิ่งที่อยู่รอบๆ ตัวและสร้างแผนที่ 2 มิติเพื่อให้สามารถจดจำตำแหน่งได้ และจะใช้ระบบการจดจำใบหน้าเพื่อระบุและติดตามตัวเจ้าของ

Temi ยังมีความสามารถก้าวไปอีกขั้นเมื่อถูกนำไปใช้เป็นหุ่นยนต์สำหรับการรับคำสั่งจากทางไกล ซึ่งหมายความว่าคุณสามารถโทรเข้าระบบของหุ่นยนต์ และใบหน้าของคุณจะปรากฏอยู่บนหน้าจอของ Temi ซึ่งอาจนำไปใช้ประโยชน์สำหรับการอ่านนิทานก่อนนอนให้ลูกฟัง ในขณะที่เดินทางไปทำธุรกิจ

นอกจากนี้หุ่นยนต์ Temi ยังเป็นเพื่อนแก้เหงา ซึ่งผู้ก่อตั้งบริษัทนี้เล่าว่า ความยากลำบากในการใช้โทรศัพท์สมาร์ทโฟนของคุณยายเป็นแรงบันดาลใจให้เขาสร้างหุ่นยนต์ตัวนี้ขึ้นมา

อย่างไรก็ดี Roboteam หวังว่าหุ่นยนต์ผู้ช่วยส่วนตัวนี้จะมีใช้กันทั่วไปเหมือนๆ กับโทรศัพท์สมาร์ทโฟนภายใน 4 ถึง 5 ปี","https://www.stkc.go.th/sites/default/files/stiarticle_images/1559618291.png"
"1804","โทรคมนาคมอังกฤษเปิดตัวบริการโครงข่าย 5 จี","Fri, 2019-05-31 09:15","http://www.stkc.go.th/node/1804","วิศวกรรมศาสตร์และเทคโนโลยี","","ผู้ให้บริการโทรศัพท์เคลื่อนที่ของอังกฤษ EE ประกาศเป็นบริษัทแรกของประเทศที่จะให้บริการโครงข่ายอินเตอร์เน็ตความเร็วสูง 5 จี แต่ไม่มีการเปิดตัวสมาร์ทโฟนจากบริษัทยักษ์ใหญ่ของจีน หัวเหว่ย ที่กำลังตกเป็นประเด็นในตอนนี้

ทาง EE บริษัทลูกของเครือโทรคมนาคมรายใหญ่ของอังกฤษ BT จะให้บริการโครงข่ายอินเตอร์เน็ตความเร็วสูง 5 จี นำร่องใน 6 เมืองใหญ่ของอังกฤษ ได้แก่ เบลฟาสต์ เบอร์มิงแฮม คาร์ดิฟฟ์ เอดินเบระ กรุงลอนดอน และแมนเชสเตอร์

เมื่อสัปดาห์ก่อน บริษัท EE ประกาศว่าจะให้บริการโครงข่าย 5 จี ขณะที่คู่แข่งอย่าง Vodafone ของอังกฤษ เตรียมให้บริการระบบ 5 จี ในวันที่ 3 กรกฎาคมนี้ ใน 7 เมืองใหญ่ในอังกฤษ โดยได้บริษัทหัวเหว่ยช่วยวางระบบโครงสร้างพื้นฐานของโครงข่ายอินเตอร์เน็ตความเร็วสูงให้ แต่ผู้ให้บริการโทรศัพท์เคลื่อนที่รายใหญ่ทั้ง 2 แห่งในอังกฤษ จะไม่จำหน่ายสมาร์ทโฟนของหัวเหว่ย Mate 20 X 5G ที่รองรับระบบ 5 จี

ทั้งนี้ หลายประเทศตะวันตกแสดงความกังวลเรื่องการวางโครงข่าย 5 จี โดยใช้อุปกรณ์ของบริษัทหัวเหว่ย เนื่องจากกังวลว่าจีนอาจสอดแนมด้านความมั่นคงในประเทศที่เปิดรับเครือข่ายนี้","https://www.stkc.go.th/sites/default/files/stiarticle_images/1559268914.jpg"
"1803","“โปเกมอน สลีพ” สนุกกับเกมได้แม้ยามนอนหลับ","Thu, 2019-05-30 10:03","http://www.stkc.go.th/node/1803","วิศวกรรมศาสตร์และเทคโนโลยี","","บริษัทนินเทนโด (Nintendo) เปิดตัวแอพพลิเคชั่นใหม่ในเครือโปเกมอน Pokémon Sleep พัฒนาเพื่อตรวจสอบคุณภาพการนอนหลับของผู้เล่นเกมโปเกมอน โก และใช้ข้อมูลการนอนมาใช้ในการเล่นเกมได้อีกทางหนึ่ง


โดยแอพพลิเคชั่น Pokémon Sleep จะบันทึกข้อมูลการนอนหลับของผู้ใช้แอพพลิเคชั่นในเครือโปเกมอน ว่านอนหลับนานแค่ไหนไปจนถึงการบันทึกเวลาที่พวกเขาตื่นมาเล่นเกม แต่ทางนินเทนโดไม่ได้เปิดเผยว่าจะนำข้อมูลการนอนเหล่านี้ไปผสมกับการเล่นเกมได้อย่างไร


นินเทนโดประสบความสำเร็จอย่างมาก จากแอพพลิเคชั่น Pokémon Go ที่ได้รับความนิยมไปทั่วโลกเมื่อปี ค.ศ. 2016 ซึ่งนายทสึเนคาซึ อิชิฮาระ ผู้บริหาร Pokémon เปิดเผยที่กรุงโตเกียวว่าจะนำการนอนหลับมาใช้สร้างความบันเทิงได้อีกทางหนึ่ง ซึ่งคาดว่าจะเปิดตัวอย่างเป็นทางการในปีหน้า เพื่อหวังดึงดูดผู้เล่นที่ชื่นชอบการนอนหลับพักผ่อนและมีไลฟ์สไตล์รักสุขภาพ


เกมที่เกี่ยวข้องกับ Pokémon ได้รับความนิยมอย่างต่อเนื่องในช่วงกว่า 20 ปีที่ผ่านมา นับตั้งแต่การวางจำหน่ายครั้งแรกเมื่อปี ค.ศ. 1996 มีผู้ซื้อเกมของ Pokémon ไปมากกว่า 340 ล้านเกม","https://www.stkc.go.th/sites/default/files/stiarticle_images/1559185393.jpg"
"1800","'กูเกิล' ตอบรับนโยบายทรัมป์ ระงับสัมพันธ์ 'หัวเหว่ย'","Tue, 2019-05-28 09:45","http://www.stkc.go.th/node/1800","วิศวกรรมศาสตร์และเทคโนโลยี","","บริษัทเทคโนโลยี อัลฟาเบ็ท (Alphabet Inc) ซึ่งเป็นบริษัทแม่ของกูเกิล (Google) ประกาศระงับการทำธุรกิจกับบริษัทเทคโนโลยีจีน หัวเหว่ย (Huawei) ในส่วนที่ต้องมีการถ่ายโอนฮาร์ดแวร์ ซอฟท์แวร์ และบริการด้านเทคโนโลยีต่างๆ ตามรายงานของสำนักข่าวรอยเตอร์ส หลังจากที่หัวเหว่ยเพิ่งถูกรัฐบาลสหรัฐฯ ใส่ชื่อไว้ในบัญชีดำของบริษัทต่างชาติที่อาจถูกตัดขาดการทำธุรกิจกับบริษัทอเมริกันทั้งหมด

ด้านโฆษกของกูเกิล แถลงในวันจันทร์ว่า ผู้ที่ใช้โทรศัพท์สมาร์ทโฟนของหัวเหว่ยอยู่ จะยังคงสามารถใช้และดาวน์โหลดแอพพ์ของกูเกิลต่อไปได้

อย่างไรก็ตาม คาดว่าการระงับความสัมพันธ์ครั้งนี้จะกระทบต่อผู้ใช้สมาร์ทโฟนหัวเหว่ยในอนาคต เนื่องจากหัวเหว่ยจะไม่สามารถอัพเดทระบบปฏิบัติการแอนดรอยด์ของกูเกิลได้อีก ซึ่งรวมถึงแอพพ์ต่างๆ อยา่ง Google Play Store, Gmail และ YouTube

เมื่อวันพฤหัสบดีที่แล้ว รัฐบาลสหรัฐฯ ใส่ชื่อ ""หัวเหว่ย"" ไว้ในบัญชีดำที่มีโอกาสถูกสั่งห้ามทำธุรกิจทุกประเภทกับบริษัทอเมริกัน ซึ่งทางรัฐบาลจีนได้ออกมากล่าวโจมตีการตัดสินใจของสหรัฐฯ พร้อมระบุว่าจะทำทุกอย่างเพื่อปกป้องบริษัทของจีน​

และเมื่อวันเสาร์ นายเหริน เจิ้งเฟย ซีอีโอและผู้ก่อตั้งบริษัทหัวเหว่ย กล่าวว่า มาตรการลงโทษของรัฐบาลสหรัฐฯ จะมีผลกระทบเพียงเล็กน้อยต่อตัวเลขการเติบโตของหัวเหว่ย

นายเหริน กล่าวว่าหัวเหว่ยไม่เคยละเมิดกฎหมายใดๆ และทางบริษัทจะไม่เปลี่ยนคณะผู้บริหารตามที่สหรัฐฯ ร้องขอ หรือยอมรับให้รัฐบาลสหรัฐฯ สามารถตรวจสอบการทำงานของบริษัทได้ ดังที่บริษัทโทรคมนาคมของจีนอีกรายหนึ่ง คือ ZTE ได้ทำมาแล้ว

เขายืนยันด้วยว่าจะไม่ยอมรับคำสั่งใดๆ จากรัฐบาลอเมริกัน แม้จะถูกกดดันอย่างหนักในขณะนี้ก็ตาม

ซีอีโอของหัวเหว่ยยังกล่าวด้วยว่า ทางบริษัทจะยังสามารถดำเนินธุรกิจไปได้อย่างไม่มีปัญหา แม้บริษัทผลิตชิพคอมพิวเตอร์ของสหรัฐฯ เช่น Intel, Qualcomm, Xilinx และ Broadcom​ มีท่าทีว่าอาจจะไม่ส่งชิพมาให้กับหัวเหว่ยเพื่อใช้ผลิตอุปกรณ์สื่อสารต่างๆ ในอนาคตก็ตาม

ด้านบริษัท HiSilicon ผู้ผลิตชิพป้อนให้กับหัวเหว่ย ระบุว่า ได้เตรียมพร้อมรับมือกับการลงโทษของสหรัฐฯ ในลักษณะนี้ มานานแล้ว","https://www.stkc.go.th/sites/default/files/stiarticle_images/1559011533.jpg"
"1796","“Facebook” เข้มงวดสตรีมมิ่งเข้าข่ายก่อการร้าย-สร้างความเกลียดชัง","Mon, 2019-05-27 06:59","http://www.stkc.go.th/node/1796","วิศวกรรมศาสตร์และเทคโนโลยี","","สื่อสังคมออนไลน์ เฟสบุ๊ก ยกระดับความเข้มงวดด้านนโยบายการถ่ายทอดสดภาพและเสียงผ่านอินเตอร์เน็ต หรือ livestreaming ผ่านเฟสบุ๊ก ภายใต้กรอบการทำงานระหว่างประเทศ ที่ใช้ชื่อว่า “Christchurch Call” หรือ “ข้อเรียกร้องไครส์เชิร์ช” ที่ตั้งชื่อตามเหตุโจมตีมัสยิด 2 แห่ง ในนิวซีแลนด์

มาตรการดังกล่าวมีขึ้นไม่กี่ชั่วโมง ก่อนที่ผู้บริหารเฟสบุ๊กจะเข้าพบนางจาซินดา อาร์เดิร์น นายกรัฐมนตรีนิวซีแลนด์ ระหว่างการประชุมสุดยอดด้านเทคโนโลยี ในการร่วมลงนามสัญญา “Christchurch Call” ร่วมกับผู้นำโลกและผู้บริหารบริษัทเทคโนโลยีทั่วโลกที่กรุงปารีส ของฝรั่งเศสในวันพุธ


โดยเฟสบุ๊ก ระบุว่า หากเฟสบุ๊กพบเนื้อหาที่เกี่ยวข้องกับการก่อการร้ายหรือการสร้างความเกลียดชัง จะสั่งบล๊อคบัญชีผู้ใช้ที่เผยแพร่เนื้อหาดังกล่าวชั่วคราวหากพบการกระทำดังกล่าวครั้งแรก และจะสั่งยกเลิกบัญชีทันทีหากพบการเผยแพร่เนื้อหาขั้นร้ายแรง

นอกจากนี้ เฟสบุ๊ก ยังลงทุน 7.5 ล้านดอลลาร์ ในการศึกษาวิจัยเพื่อการพัฒนาเทคโนโลยีการวิเคราะห์ภาพและวิดีโอที่มีเนื้อหาเข้าข่ายก่อการร้ายหรือสร้างความเกลียดชัง แม้ว่าเนื้อหาดังกล่าวจะพยายามตัดต่อเนื้อหาให้หลบเลี่ยงการตรวจจับของระบบ AI จากเฟสบุ๊กก็ตาม


ทั้งนี้ ภายใต้ “Christchurch Call” เป็นกรอบการทำงานร่วมกันให้กับประเทศและบริษัทด้านเทคโนโลยีที่ลงนามในสัญญาฉบับนี้ หาทางแก้ไข ป้องกัน และรับมือกับนำเสนอเนื้อหาที่เข้าข่ายการก่อการร้าย โดยมีผู้นำฝรั่งเศสและนิวซีแลนด์ เป็นประธานในการประชุมครั้งนี้ และมีผู้นำจากอังกฤษ แคนาดา ไอร์แลนด์ เซเนกัล อินโดนีเซีย จอร์แดน และสหภาพยุโรป รวมทั้งบริษัททวิตเตอร์ กูเกิล ไมโครซอฟต์ และเฟสบุ๊ก ที่เข้าร่วมการหารือและลงนามในสัญญาฉบับนี้ ขณะที่สหรัฐฯ ออกแถลงการณ์สนับสนุนแนวคิดของ “Christchurch Call” แต่ปฏิเสธที่จะลงนามในสัญญาดังกล่าว","https://www.stkc.go.th/sites/default/files/stiarticle_images/1558915187.jpg"
"1792","""ซอมบี้เซลล์"" กุญแจไขความลับความเยาว์วัย!?","Fri, 2019-05-24 14:43","http://www.stkc.go.th/node/1792","วิทยาศาสตร์การแพทย์","","รายงานวิจัยเมื่อเร็วๆ นี้พบว่า ในร่างกายมนุษย์เรามีเซลล์พิเศษประเภทหนึ่งที่มีคุณสมบัติคล้าย “ซอมบี้” คือฆ่าไม่ตาย ซึ่งอาจเป็นกุญแจไขความลับของการมีอายุยืนยาว

เมื่อพูดถึงซอมบี้ เรามักจะนึกถึงสิ่งมีชีวิตที่ฆ่าไม่ตาย หรือตายแล้วก็กลับฟื้นขึ้นมาใหม่ได้ และถ้าเป็น “ซอมบี้เซลล์” ในทางวิทยาศาสตร์ ก็หมายถึงเซลล์ที่ไม่ตาย แต่สามารถสะสมในร่างกาย นำไปสู่ภาวะชราภาพและโรคต่างๆ ที่มาพร้อมกับวัยที่สูงขึ้น เช่น โรคที่เกี่ยวกับกระดูกและสมอง

ขณะนี้ นักวิจัยกำลังพยายามศึกษาวิจัยเพื่อคิดค้นยาที่สามารถฆ่าซอมบี้เซลล์เหล่านั้นเพื่อชะลอการแก่ตัวลงของคนเราและชะลอเวลาการเกิดโรคร้ายต่างๆ

นายแพทย์จอห์น เคิร์กแลนด์ แห่ง Mayo Clinic ในรัฐมินนิโซตา สหรัฐฯ ผู้ศึกษาเรื่องซอมบี้เซลล์ กล่าวกับ Associated Press ว่า เซลล์ดังกล่าวอาจเรียกว่าเป็นเซลล์การแก่ตัว ซึ่งเกิดขึ้นเหมือนกับเซลล์ทั่วไป แต่เกิดความผิดปกติบางอย่างที่อาจเป็นผลมาจากการติดเชื้อหรือดีเอ็นเอบางส่วนถูกทำลาย

โดยเซลล์ที่ว่านี้ไม่ตายไปด้วย แต่กลับกลายเป็น “ซอมบี้เซลล์” ซึ่งเข้าสู่ภาวะที่เรียกว่า “การระงับการเคลื่อนไหว” และจะปล่อยสารเคมีบางอย่างออกมาทำลายเซลล์ปกติที่อยู่ติดกัน ถือเป็นจุดเริ่มต้นของการแก่ตัวและโรคร้ายต่างๆ

นักวิจัยได้เคยทดสอบยาบางชนิดเพื่อทำลายซอมบี้เซลล์ในหนูทดลอง ซึ่งผลปรากฎว่าช่วยลดอาการหลายอย่างที่เกี่ยวกับอายุที่เพิ่มขึ้นของหนูทดลอง เช่น โรคเบาหวาน โรคต้อ ปัญหาที่ไต หรือการสูญเสียมวลกล้ามเนื้อ

นอกจากนี้นักวิจัยยังพบด้วยว่า หนูทดลองบางตัวที่อายุมากและได้รับยาต้านซอมบี้เซลล์นี้เข้าไป กลับสามารถเดินได้เร็วขึ้น แข็งแรงขึ้น และสามารถทำกิจกรรมทางกายต่างๆ ได้ดีขึ้น โดยนักวิจัยพบว่ากระบวนการดังกล่าวสามารถยืดอายุของหนูทดลองที่แก่มากแล้วได้ถึง 36%

และเมื่อลองนำซอมบี้เซลล์นี้ไปใส่ในตัวของหนูทดลองที่ยังอายุน้อย พบว่าหนูทดลองตัวนั้นเดินช้าลง ความแข็งแกร่งของกล้ามเนื้อลดลง และเซื่องซึมมากขึ้น

ที่น่าประหลาดใจคือ ซอมบี้เซลล์ที่ถูกใส่ไปในตัวหนูทดลองอายุน้อยนั้น ยังไปทำให้เซลล์อื่นๆ รอบข้างกลายเป็นซอมบี้เซลล์ไปด้วย

หลังจากได้ผลชัดเจนกับหนูทดลอง นายแพทย์เคิร์กแลนด์ได้ทดลองกระบวนการนี้กับคนเมื่อช่วงต้นปีที่ผ่านมา โดยใช้กลุ่มตัวอย่าง 14 คนที่เป็นผู้ป่วยโรคพังผืดที่ปอดแบบไม่ทราบสาเหตุ ซึ่งมักลุกลามไปเป็นโรคปอดที่ทำให้เสียชีวิตได้ ซึ่งพบซอมบี้เซลล์ที่ปอดของผู้ป่วยเหล่านี้ด้วย

หลังการรักษาด้วยยาต้านซอมบี้เซลล์เป็นเวลาสามสัปดาห์ พบว่าผู้ป่วยมีลักษณะทางกายภาพบางอย่างดีขึ้น เช่น เดินได้เร็วขึ้น แม้ยังไม่พบการพัฒนาที่ชัดเจนในด้านอื่นๆ มากนัก

อย่างไรก็ตาม การทดลองครั้งแรกกับมนุษย์นี้ถือเป็นสัญญาณที่ดีในการศึกษาเรื่องซอมบี้เซลล์ในอนาคต และขณะนี้มีอย่างน้อย 12 บริษัทที่ได้เริ่มวิจัยยาต้านซอมบี้เซลล์นี้อย่างเป็นจริงเป็นจังแล้ว

อาจารย์ลอร่า นีเดิร์นโฮฟเฟอร์ แห่ง University of Minnesota เชื่อว่า ในอนาคต ยาต้านซอมบี้เซลล์อาจสามารถนำมาใช้ในการรักษาผู้ป่วยที่รอดชีวิตจากโรคมะเร็ง ด้วยการป้องกันไม่ให้เซลล์มะเร็งลุกลามออกไปอีก แต่สำหรับการนำยานี้มาใช้กับคนที่แข็งแรงดี เพื่อป้องกันไม่ให้แก่ตัวลงอย่างรวดเร็วนั้น ผู้เชี่ยวชาญผู้นี้บอกว่ายังต้องมีการศึกษาวิจัยอีกมากเพื่อให้แน่ใจว่ายาดังกล่าวปลอดภัยและไม่มีผลข้างเคียงอื่นๆ

ถึงกระนั้น นักวิจัยจากหลายสถาบันเชื่อว่า ในที่สุดแล้ว “ซอมบี้เซลล์” อาจเป็นกุญแจสำคัญที่ช่วยไขความลับสู่การรักษาโรคร้ายต่างๆ หรืออาจเป็น “น้ำพุแห่งความเยาว์วัย” ที่ถูกพูดถึงกันมาหลายยุคหลายสมัยแล้วก็เป็นได้","https://www.stkc.go.th/sites/default/files/stiarticle_images/1558683814.jpg"
"1784","“สุนัขบริการ” ช่วยบำบัดผู้พิการทางกายและป่วยทางจิต","Thu, 2019-05-23 09:14","http://www.stkc.go.th/node/1784","วิทยาศาสตร์ธรรมชาติ","","Michael Carrasquillo เป็นทหารผ่านศึกในสงครามที่อิรักกับที่แอฟกานิสถาน เมื่อสามปีที่แล้ว เขาไม่สามารถออกจากบ้านคนเดียวได้ เขารู้สึกกังวลทุกครั้งที่ต้องอยู่ในที่สาธารณะ เเต่ปัญหาเหล่านี้หายไปหลังจากเขาได้รับสุนัขบริการ ชื่อ โอไฮ

เขาบอกว่า หากภรรยาของเขาไม่อยู่ด้วย เขาทำอะไรไม่ได้ เขาออกไปไหนมาไหนเองในที่สาธารณะไม่ได้ อยู่คนเดียวก็ไม่ได้เพราะวิตกกังวลจนทำอะไรไม่ถูก เเต่ตอนนี้ เขามีเจ้าโอไฮอยู่ด้วยตลอดเวลา เขาออกไปไหนมาไหนได้เองโดยไม่ต้องคอยพึ่งภรรยา เขาออกไปขึ้นรถไฟใต้ดินกับเจ้าโอไฮได้

โอไฮ (Ojai) ได้รับการฝึกที่ Canine Companions for Independence ซึ่งเป็นหน่วยงานที่จัดหาสุนัขบริการเเก่ คนที่มีความพิการ

สุนัขบริการอย่าง โอไฮ ถูกฝึกให้เก็บของที่ตกได้ เเละยังเปิดประตูเเละปิดประตูได้ เเถมยังเข้าใจคำสั่งระดับสูงได้อีกมากกว่า 40 คำสั่ง

หน่วยงานฝึกสุนัขบริการเเห่งนี้ฝึกสุนัขพันธุ์ลาบราดอร์กับพันธุ์โกลเดน รีทรีฟเวอร์ เป็นหลัก

ลอร่า แอน ดูเบคกี้ แห่ง Canine Companions for Independence กล่าวว่า ทางหน่วยงานเห็นว่าสุนัขสองสายพันธุ์นี้สามารถปรับตัวได้ดีมากเเละเป็นสุนัขตัวโตพอที่จะทำตามคำสั่งหลายๆ อย่างได้ อาทิ เปิดปิดสวิทช์ไฟ หรือลากล้อเข็น เเต่ก็มีขนาดที่เล็กพอที่จะพาขึ้นเครื่องบินหรือรถไฟได้ โดยไม่เกะกะขวางทางชาวบ้าน

สุนัขบริการเหล่านี้ได้รับการฝึกฝนตั้งเเต่ยังเป็นลูกสุนัข บรรดาอาสาสมัครตกลงที่จะรับสุนัขเข้าฝึกนาน 18 เดือนเพื่อสอนความสามารถทางสังคมเเละเข้าใจคำสั่งพื้นฐาน หลังจากนั้น สุนัขจะกลับเข้าไปที่อยู่ศูนย์ฝึกต่ออีก 6 เดือนเพื่อรับการฝึกกับครูฝึกมืออาชีพ เมื่อเสร็จสิ้นเเล้ว เกือบครึ่งหนึ่งของสุนัขเรียนจบการฝึก โดยทำคะเเนนได้สูงพอที่จะได้รับการจับคู่เข้ากับคนที่ต้องการสุนัขบริการ

ผู้ต้องการสุนัขบริการจะพักอยู่ที่ศูนย์ฝึกนานสองสัปดาห์ เพื่อเรียนรู้กับทีมฝึกเเละสุนัข

ดูเบคกี้ กล่าวว่า หอพักของทางศูนย์ช่วยให้ทีมงานสามารถสร้างสภาพจำลองประสบการณ์การใช้ชีวิตร่วมกันในบ้านได้ระหว่างสุนัขเเละผู้ขอรับสุนัข ทีมงานสามารถปลดเชือกสุนัขบริการออกได้เพื่อดูว่าสุนัขตอบสนองอย่างไรบ้างในด้านต่างๆ

มีคนจำนวนมากขึ้นชื่อรอในบัญชีผู้ขอรับสุนัขบริการ ซึ่งตั้งหน้าตั้งตาคอยวันที่สุนัขบริการจบจากการฝึกอบรม เเละผู้รับสุนัขบริการไม่ต้องเสียค่าใช้จ่ายใดๆ เลย เเต่พวกเขาไม่ได้เป็นเจ้าของสุนัขเเต่อย่างใด

หน่วยงาน Canine Companions for Independence จะยังเป็นเจ้าของสุนัขต่อไปตลอดชีวิตการทำงานของสุนัขบริการ เเละจะคอยติดตามเพื่อให้เเน่ใจว่าสุนัขได้รับการดูเเลอยู่เสมอ

Michael Carrasquillo ทหารผ่านศึกชาวอเมริกัน กล่าวว่า เขากับโอไฮ เป็นทีมเดียวกันเพราะทำทุกอย่างด้วยกัน

สำหรับทหารผ่านศึกที่ต้องเยียวยาสภาพจิตใจหลังผ่านประสบการณ์ในสนามรบอย่าง Michael Carrasquillo โอไฮไม่ได้เป็นเเค่สุนัขบริการเท่านั้น เเต่เป็นเพื่อนคู่หูที่ซื่อสัตย์เเละทุ่มเท

(เรียบเรียงโดยทักษิณา ข่ายแก้ว วีโอเอภาคภาษาไทยกรุงวอชิงตัน)","https://www.stkc.go.th/sites/default/files/stiarticle_images/1558577685.jpg"
"1783","รวบแก็งค์แฮกเกอร์ยุโรปปล่อยมัลแวร์ฉกเงินเหยื่อ ร่วม 100 ล้านดอลลาร์","Thu, 2019-05-23 09:13","http://www.stkc.go.th/node/1783","วิศวกรรมศาสตร์และเทคโนโลยี","","ตำรวจจากหลายประเทศแถลงความสำเร็จ ในการจับกุมขบวนการแฮกเกอร์จากยุโรปตะวันออก ที่ปล่อยมัลแวร์ในคอมพิวเตอร์เหยื่อ 41,000 รายทั่วโลก และขโมยเงินไปได้ราว 100 ล้านดอลลาร์ หรือราว 3,100 ล้านบาท

อัยการของรัฐบาลสหรัฐฯ ในเขตเวสต์เทิร์นของรัฐเพนซิลเวเนีย ระบุว่า ทางการสหรัฐฯและอีกหลายประเทศ ตัดสินให้ขบวนการแฮกเกอร์หลายสิบคนจากยุโรปตะวันออก มาจากบัลแกเรีย จอร์เจีย คาซัคสถาน มอลโดวา รัสเซีย และยูเครน มีความผิดทางอาญา ฐานลักลอบติดตั้งมัลแวร์ GozNym ซึ่งใช้ขโมยข้อมูลออนไลน์เพื่อเข้าถึงบัญชีธนาคารของเหยื่อ 41,000 บัญชี และโอนเงินออกจากบัญชีของเหยื่อไปราว 100 ล้านดอลลาร์ มาตั้งแต่ปี ค.ศ. 2015

การกวาดล้างขบวนการแฮกเกอร์กลุ่มนี้ เป็นความร่วมมือของตำรวจจากสหรัฐฯ บัลแกเรีย เยอรมนี จอร์เจีย มอลโดวา และยูเครน ซึ่งจับกุมและดำเนินคดีเหล่าแฮกเกอร์ไปแล้ว 6 คน รวมทั้งหัวหน้าขบวนการ นายอเล็กซานเดอร์ โคโนโวลอฟ และมารัต คาสดิจาน ที่ทั้งคู่ถูกจับกุมและดำเนินคดีในจอร์เจีย ขณะที่สหรัฐฯตั้งข้อหาก่ออาชญากรรมทางคอมพิวเตอร์ ลักทรัพย์ และฟอกเงินผ่านบัญชีธนาคารสหรัฐฯและบัญชีต่างประเทศ กับสมาชิกอีก 10 คน ซึ่ง 5 คนในนั้นเป็นชาวรัสเซียที่ยังหลบหนีลอยนวล","https://www.stkc.go.th/sites/default/files/stiarticle_images/1558577603.jpg"
"1774","Dreamscape เสนอประสบการณ์หลากหลายระบบประสาทสัมผัสในโลกเสมือนจริง","Tue, 2019-05-21 13:19","http://www.stkc.go.th/node/1774","วิศวกรรมศาสตร์และเทคโนโลยี","","ผู้เข้าชมคนหนึ่งเดินผ่านประตูที่เปิดสู่โลกอีกโลกหนึ่งเเละทิ้งความเป็นจริงเอาไว้เบื้องหลัง

บรูช วอน ซีอีโอของบริษัท Dreamscape Immersive กล่าวว่าเรามองว่า Dreamscape เป็นนายหน้าการท่องเที่ยวที่จะพาคุณไปท่องโลกที่ไร้ขีดจำกัดของเวลา พื้นที่เเละมิติ เขาเคยทำงานด้าน special effects ของสวนสนุกของดิสนี่ย์ ตอนนี้เขาเป็นซีอีโอของบริษัท Dreamscape

ลองจินตนาการทริปไปเที่ยวสวนสัตว์ที่เต็มไปด้วยสัตว์ประหลาดจากต่างดาว หรือไปตามล่าสมบัติหรือการผจญภัยใต้ทะเลเเละนั่นเป็นโลกเสมือนจริงที่ แซค กรีน ก้าวเข้าไปเมื่อเข้าไปในห้อง Dreamscape ห้องหนึ่ง

บริษัท Dreamscape ทำให้โลกเสมือนจริงนี้เป็นไปได้ด้วยการผสมผสานการเล่าเรื่องของฮอลิวู้ดเข้ากับความเชี่ยวชาญในการสร้างสวนสนุกแบบธีมพาร์ค 
วอล์เตอร์ พาร์คเกอร์ ผู้เขียนบทภาพยนตร์เเละโปรดิวเซอร์บอกว่าเทคโนโลยีเสมือนจริงหรือ วีอาร์ ทำให้องค์ประกอบเหล่านี้มีชีวิต เขาเป็นผู้ร่วมก่อตั้งเเละประธานคณะกรรมการบริษัท Dreamscape

เขากล่าวว่าเทคโนโลยีที่ใช้ช่วยอำนวยให้ทีมงานที่บริษัทสามารถจับร่างกายคนได้ทั่วตัวเเละการเคลื่อนไหวของร่างกายทุกส่วน ทำให้กลายเป็นอวตารขึ้นมาในโลกเสมือนจริง โรบิน แม็คมิลเลี่ยน ผู้เข้าชมอีกคนหนึ่งรู้สึกทึ่งมากกับประสบการณ์ที่ได้รับ
เธอคิดว่านี่จะเป็นอนาคตของความบันเทิงที่ให้ประสบการณ์ที่เหมือนจริงอย่างสมบูรณ์แบบจนทำให้ลืมไปเลยว่าจริงๆ เเล้วเธอยืนอยู่ในห้องห้องหนึ่งเท่านั้น

ผู้สื่อข่าววีโอเอรายงานว่าก่อนที่จะเดินผ่านประตูเข้าไปสู่โลกเสมือนจริง ผู้เข้าชมจะต้องสวมตัวเซ็นเซ่อร์จำนวนสี่ตัว โดยสวมไว้ที่มือเเละเท้าทั้งสองข้าง สะพายเป้เเละสวมเเว่นตาวีอาร์เสียก่อน

บรูช วอน ซีอีโอของบริษัท Dreamscape บอกว่าเทคโนโลยีลบขอบกั้นระหว่างความเป็นจริงกับโลกเสมือนจริง โดยผู้ใช้สามารถยื่นมือออกไปลูบสัตว์ประหลาดต่างดาวได้หรือมีคบไฟที่ช่วยนำทางเเละมีคบไฟอยู่จริง

เเละไม่เพียงเเค่นี้เท่านั้น คอมพิวเตอร์แบบเป้สะพายหลังของผู้ใช้เเต่ละคนกับตัวเซ็นเซ่อร์ในห้องเป็นตัวสร้าง special effects อาทิ ลม หมอกเเละเเรงสั่นของพื้นดิน ห้อง Dreamscape สามารถจุคนได้ครั้งละ 6 คนในการเข้าชมรอบละ 10 นาทีเเละตอนนี้ทางบริษัท Dreamscape ได้เริ่มวางแผนขยายกิจการท่องเที่ยวในโลกเสมือนจริงนี้เพิ่มอีกหลายแห่งเเล้ว

(เรียบเรียงโดยทักษิณา ข่ายแก้ว วีโอเอภาคภาษาไทยกรุงวอชิงตัน)

","https://www.stkc.go.th/sites/default/files/stiarticle_images/1558419563.jpg"
"1769","แฮกเกอร์ติดตั้งซอฟต์แวร์สอดแนมผ่าน “วอทส์แอพ”","Fri, 2019-05-17 09:17","http://www.stkc.go.th/node/1769","วิศวกรรมศาสตร์และเทคโนโลยี","","วอทส์แอพ (WhatsApp) แอพพลิเคชั่นส่งข้อความฟรีผ่านสมาร์ทโฟน เปิดเผยว่า พบจุดบกพร่องของแอพพลิเคชั่น ที่ทำให้แฮกเกอร์สามารถติดตั้งซอฟต์แวร์สอดแนมบนโทรศัพท์มือถือ ผ่านการโทรหาเป้าหมายที่ใช้แอพพลิเคชั่นดังกล่าวได้ ขณะที่พบโทรศัพท์เคลื่อนที่หลายสิบเครื่องที่ได้รับการติดตั้งซอฟต์แวร์สอดแนมไปแล้ว

ทางไฟแนนเชียลไทม์ส ระบุว่า ระบบสอดแนมดังกล่าวได้รับการพัฒนาจากหน่วยงาน NSO Group บริษัทเอกชนของอิสราเอลซึ่งเป็นที่รู้จักในการพัฒนาซอฟต์แวร์สอดแนมให้กับรัฐบาลอิสราเอล

ซอฟต์แวร์สอดแนมดังกล่าว จะสามารถเข้าถึงและติดตั้งในสมาร์ทโฟนได้ด้วยระบบการโทรผ่านแอพลิเคชั่น โดยไม่จำเป็นต้องกดรับสาย

ปัจจุบัน แอพพลิเคชั่น วอทส์แอพ มีผู้ใช้ราว 1,500 ล้านคนทั่วโลก ได้ปรับปรุงแก้ไขจุดบกพร่องดังกล่าว และแนะให้ผู้ใช้แอพพลิเคชั่นอัพเกรดแอพพลิเคชั่นให้เป็นเวอร์ชั่นล่าสุด เพื่อป้องกันการถูกเจาะล้วงข้อมูลผ่านแอพพลิเคชั่น","https://www.stkc.go.th/sites/default/files/stiarticle_images/1558059446.jpg"
"1763","ทีมนักวิจัยพัฒนาขาหุ่นยนต์ เลียนแบบการทำงานของกล้ามเนื้อมนุษย์ทีมนักวิจัยพัฒนาขาหุ่นยนต์ เลียนแบบการทำงานของกล้ามเนื้อมนุษย์","Wed, 2019-05-15 08:59","http://www.stkc.go.th/node/1763","วิศวกรรมศาสตร์และเทคโนโลยี","","ขณะที่หุ่นยนต์ชนิดอื่นๆ ถูกตั้งโปรแกรมให้ทำงานอย่างใดอย่างหนึ่งเป็นการเฉพาะ ขาหุ่นยนต์ที่ทีมงานของมหาวิทยาลัยเเห่ง Southern California พัฒนาขึ้นนี้ทำงานแตกต่างออกไป

ศาสตราจารย์ฟรานซิสโก วัลเลอโร คูเอวาส อาจารย์ด้านวิศวกรรมชีวการแพทย์ แห่งมหาวิทยาลัย USC กล่าวว่า ขาหุ่นยนต์ที่พัฒนาขึ้นนี้เเตกต่างไปจากหุ่นยนต์ทั่วไปตรงที่ไม่ได้ถูกโปรแกรมให้ทำงานอย่างใดอย่างหนึ่งเป็นการเฉพาะ

ระบบการคิดคำนวณที่ใช้กับขาหุ่นยนต์ได้เเรงบันดาลใจจากระบบการเคลื่อนไหวเเละควบคุมกล้ามเนื้อของสิ่งมีชีวิต ขาหุ่นยนต์นี้มีเอ็นกล้ามเนื้อที่เหมือนกับเอ็นกล้ามเนื้อของสัตว์ ควบคุมโดยเทคโนโลยีปัญญาประดิษฐ์ หรือ เอไอ ทำให้ขาหุ่นยนต์หัดเดินได้ภายใน 5 นาทีของช่วงเวลา ""free play"" ขาหุ่นยนต์ยังสามารถเรียนรู้การเคลื่อนไหวเเบบอื่นๆ ได้โดยไม่โปรแกรมคำสั่งเพิ่มเติม

อาลี มาร์เจนนันจาด นักศึกษาปริญญาเอกด้าน Biomedical Engineering ที่มหาวิทยาลัย USC บอกว่า ขาหุ่นยนต์ทำงานเหมือนทารกที่พยายามดึงกล้ามเนื้อส่วนต่างๆ เเละเรียนรู้ว่าจะเคลื่อนไหวส่วนต่างๆ ของร่างกายได้อย่างไรบ้าง เเละเรียนรู้ในการควบคุมกล้ามเนื้อเหล่านั้น

หุ่นยนต์ที่ใช้ระบบการคิดคำนวณนี้สามารถรับการฝึกเหมือนกับการฝึกสุนัข โดยใช้เซ็นเซอร์เป็นตัวช่วย

ศาสตราจารย์ วัลเลโร คูเอวาส บอกว่า เมื่อขาหุ่นยนต์ผลักสาย the belt ไปข้างหลัง การหมุนที่ทำมุมต่างๆ จะส่งสัญญาณเป็นตัวเลขไปที่ระบบการคิดคำนวณที่ที่จะสื่อว่า ชอบ หรือ ถูกใจ แต่หากหุ่นยนต์เคลื่อนไปในทางตรงกันข้าม ระบบการคิดคำนวณที่ก็จะสื่อว่า ไม่ถูกใจ

ดาริโอ เออบีน่า เมลเลนเดส นักศึกษาปริญญาเอกด้าน Biomedical Engineering ที่มหาวิทยาลัย USC บอกว่า ทีมงานออกแบบขาหุ่นยนต์ก่อนที่จะพิมพ์ขาหุ่นยนต์ออกมาด้วยเครื่องพิมพ์สามมิติ การใช้งานอย่างหนึ่งที่เป็นไปได้ในอนาคตอันใกล้คือการช่วยเหลือคนที่มีความพิการทางกาย

ศาสตราจารย์ วัลเลโร คูเอวาส กล่าวว่า ขาหุ่นยนต์อาจจะเลียนเเบบความสามารถของผู้ใช้ หรืออาจเป็นตัวช่วยหากผู้ใช้ไม่มีเรี่ยวเเรงหรืออ่อนเเอเกินไป

ความเป็นไปได้อีกอย่างหนึ่งคือการใช้งานในอนาคตเพื่อช่วยเหลือในพื้นที่วิกฤติ โดยขาหุ่นยนต์สามารถปรับตัวเข้ากับพื้นที่ที่มีความลาดชันระดับต่างๆ ได้ เเละทีมนักวิจัยชี้ว่า พวกเขาคาดการณ์ว่าขาหุ่นยนต์เรียนรู้ด้วยตัวเอง จะเข้าไปมีบทบาทในงานด้านการสำรวจอวกาศในอนาคต พวกเขาบอกว่าหุ่นยนต์ที่สามารถปรับตัวเข้ากับสภาพแวดล้อมนี้ อาจจะพัฒนาออกมาใช้งานจริงๆ ภายในอีกไม่กี่ปีข้างหน้า

(เรียบเรียงโดย ทักษิณา ข่ายแก้ว วีโอเอภาคภาษาไทยกรุงวอชิงตัน)","https://www.stkc.go.th/sites/default/files/stiarticle_images/1557885584.jpg"
"1757","อังกฤษเดินหน้าโครงการ 5 จี กับหัวเหว่ย","Mon, 2019-05-13 10:01","http://www.stkc.go.th/node/1757","วิศวกรรมศาสตร์และเทคโนโลยี","","อังกฤษเป็นหนึ่งในหลายประเทศในยุโรป ที่เตรียมใช้เทคโนโลยีจากบริษัทหัวเหว่ยของจีน ในการพัฒนาโครงข่ายอินเตอร์เน็ตความเร็วสูง 5 จี แม้ว่าสหรัฐฯ จะออกมาเตือนถึงผลกระทบที่จะเกิดขึ้นตามมา ว่าอาจทำให้สหรัฐฯและอังกฤษไม่อาจแลกเปลี่ยนข้อมูลด้านความมั่นคงระหว่างกันได้เหมือนที่ผ่านมา เนื่องจากกังวลเรื่องความปลอดภัยของโครงข่ายของอังกฤษที่กำลังจะพัฒนาในอนาคต

ด้าน David Dollar นักวิเคราะห์จาก Brookings Institution มองว่า ระบบ 5 จี จะเป็นโครงข่ายโทรคมนาคมที่สร้างความเปลี่ยนแปลงอย่างมาก แต่หากจะลงทุนพัฒนาโครงการดังกล่าวโดยปราศจากอุปกรณ์โทรคมนาคมจากจีน จะทำให้เสียโอกาสในการนำเข้าอุปกรณ์คุณภาพสูงแต่ราคาถูกจากจีน และยิ่งทำให้ต้นทุนของโครงข่าย 5 จี สูงเกินเข้าถึง","https://www.stkc.go.th/sites/default/files/stiarticle_images/1557716486.jpg"
"1756","งานวิจัยระบุเด็กทั่วโลกเป็น ""โรคหอบหืด"" มากขึ้นเพราะมลพิษทางอากาศ","Mon, 2019-05-13 09:58","http://www.stkc.go.th/node/1756","วิทยาศาสตร์การแพทย์","","รายงานขององค์การอนามัยโลก ระบุว่า อาการหอบหืดในเด็กถือเป็นโรคเรื้อรังที่พบบ่อยที่สุดอย่างหนึ่งในเด็กเล็ก โดยเชื่อว่ามลพิษทางอากาศคือสาเหตุหลักของโรคนี้

รายงานวิจัยชิ้นใหม่ชี้ว่า มลพิษทางอากาศนั้นคือสาเหตุสำคัญของโรคเกี่ยวกับระบบทางเดินหายใจของผู้คนทั่วโลก โดยเฉพาะอย่างยิ่งโรคหอบหืดในเด็ก

คุณซูซาน แอนเนนเบิร์ก แห่งสถาบันด้านสาธารณสุขมิลเคน ของมหาวิทยาลัยจอร์จ วอชิงตัน ในกรุงวอชิงตัน ระบุว่า งานวิจัยชิ้นล่าสุดแสดงให้เห็นว่า มลพิษทางอากาศคือปัจจัยเสี่ยงอันดับหนึ่งด้านสิ่งแวดล้อม ที่อาจก่อให้เกิดโรคร้ายได้

องค์การอนามัยโลก ประเมินว่า แต่ละปีมีเด็กเสียชีวิตก่อนวัยอันควรด้วยสาเหตุที่เกี่ยวกับมลพิษทางอากาศราย 3 ล้าน 7 แสนคนทั่วโลก

แต่รายงานชิ้นใหม่ของสถาบันด้านสาธารณสุขมิลเคน ชี้ชัดลงไปว่า สารไนโตรเจนไดออกไซด์ หรือ NO2 ที่มาจากท่อไอเสียรถยนต์ คือตัวการสำคัญที่เป็นต้นเหตุของโรคหอบหืดในเด็กทั่วโลก

คุณซูซาน แอนเนนเบิร์ก กล่าวว่า จากการตรวจสอบข้อมูลของเมืองใหญ่หลายเมืองทั่วโลก พบว่าราวครึ่งหนึ่งของเด็กที่เป็นโรคหอบหืดรายใหม่นั้น มีความเกี่ยวข้องกับระดับสารไนโตรเจนไดออกไซด์ในเมืองนั้นๆ

รายงานยังพบด้วยว่า เมืองที่พบเด็กป่วยเป็นโรคหอบหืดจำนวนมากนั้น มีปริมาณสาร NO2 อยู่ในระดับที่องค์การอนามัยโลกระบุว่าเป็นระดับปลอดภัย

คุณพลอย พัทธนันท์ อัชชะกุลวิสุทธิ์ แห่งสถาบันด้านสาธารณสุขมิลเคน มหาวิทยาลัยจอร์จ วอชิงตัน ชี้ว่า 90% ของโรคหอบหืดในเด็กที่เชื่อว่ามีสาเหตุมาจากสารสารไนโตรเจนไดออกไซด์ อยู่ในพื้นที่ที่มีระดับสารดังกล่าวไม่เกิน 21 ส่วนต่อ 1,000 ล้านส่วน ซึ่งเป็นระดับที่ไม่เป็นอันตรายตามคำจำกัดความขององค์การอนามัยโลก

รายงานวิจัยชิ้นนี้ยังพบด้วยว่า เมืองที่มีระดับ NO2 สูงที่สุดนั้น ส่วนใหญ่อยู่ใน 3 ประเทศ คือ จีน อินเดีย และสหรัฐฯ

นักวิจัยแนะนำว่า วิธีการที่ดีที่สุดในการรับมือกับการเพิ่มขึ้นของโรคหอบหืดในเด็ก คือการใส่อุปกรณ์ป้องกันเมื่อต้องไปในบริเวณที่การจราจรติดขัด และช่วยกันรณรงค์ต่อสู้กับปัญหาการเปลี่ยนแปลงของสภาพภูมิอากาศโลก เช่น การเปลี่ยนไปใช้พลังงานสะอาดมากขึ้น","https://www.stkc.go.th/sites/default/files/stiarticle_images/1557716354.jpg"
"1750","เด็กๆ ควรใช้เวลาหน้าจอ (Screen Time) มากน้อยแค่ไหน?","Tue, 2019-05-07 10:15","http://www.stkc.go.th/node/1750","วิทยาศาสตร์การแพทย์","","องค์การอนามัยโลกหรือ WHO ได้ออกแนวทางปฏิบัติสำหรับการใช้เวลากับหน้าจอ หรือ Screen Time ของเด็กเป็นครั้งแรก โดยระบุว่าเด็กที่อายุต่ำกว่า 5 ขวบไม่ควรมี Screen Time มากนัก และเด็กที่อายุต่ำกว่า 1 ขวบไม่ควรมี Screen Time เลย

หน่วยงานด้านสุขภาพของสหประชาชาติกล่าวว่าเด็กอายุต่ำกว่า 5 ขวบไม่ควรใช้เวลาบนหน้าจอนานกว่า 1 ชั่วโมงในแต่ละวัน หรือถ้าน้อยกว่านั้นได้ยิ่งดี

แนวทางปฏิบัติขององค์การอนามัยโลกนี้ค่อนข้างคล้ายกับคำแนะนำจากสถาบันกุมารแพทย์อเมริกัน หรือ American Academy of Pediatrics ที่แนะนำให้เด็กทารกที่อายุต่ำกว่า 18 เดือนหลีกเลี่ยงการใช้หน้าจออื่นๆ นอกเหนือจากวิดีโอแชท และผู้ปกครองของเด็กที่อายุต่ำกว่า 2 ขวบควรเลือกโปรแกรมคุณภาพสูงที่เกี่ยวข้องกับการศึกษาที่เด็กสามารถดูได้พร้อมกับผู้ปกครอง เพื่อช่วยให้เด็กเข้าใจสิ่งที่พวกเขากำลังดูอยู่

แต่ Andrew Przybylski ผู้อำนวยการวิจัยของสถาบัน Oxford Internet Institute ที่มหาวิทยาลัยOxford กล่าวว่าคำแนะนำเรื่อง Screen Time ของ WHO นั้นมุ่งเน้นไปในเรื่องของการใช้เวลาที่หน้าจอมากเกินไป โดยที่ไม่ได้คำนึงประโยชน์จากเนื้อหาของสื่อดิจิตัลเหล่านั้น หรือบริบทของการใช้

ส่วนวิทยาลัยกุมารแพทย์ Royal College of Paediatrics and Child Health ในประเทศอังกฤษกล่าวว่าข้อมูลที่มีอยู่นั้นยังอ่อนเกินไปที่จะให้ผู้เชี่ยวชาญสามารถกำหนดเกณฑ์สำหรับ Screen Time ที่เหมาะสมได้

ดร. Max Davie เจ้าหน้าที่ด้านการพัฒนาสุขภาพของวิทยาลัยนี้กล่าวอีกว่า งานวิจัยของทางวิทยาลัยยังแสดงให้เห็นว่าในปัจจุบันยังไม่มีหลักฐานเพียงพอที่จะสนับสนุนการกำหนด Screen Time และการจำกัดเวลาตามแนวทางขององค์การอนามัยโลกนั้นดูเหมือนจะไม่ได้สัดส่วนกับอันตรายที่อาจจะเกิดขึ้น

องค์การอนามัยโลกไม่ได้ระบุรายละเอียดของอันตรายที่อาจจะเกิดขึ้นจากการมี Screen Time มากเกินไป แต่กล่าวว่าแนวทางปฏิบัติดังกล่าวซึ่งรวมถึงคำแนะนำสำหรับการออกกำลังกายและการนอนหลับนั้น มีความจำเป็นต่อการแก้ปัญหาพฤติกรรมการนั่งติดอยู่กับที่ของประชากรทั่วๆ ไป และตั้งข้อสังเกตว่าการไม่เคลื่อนไหวร่างกายทำให้เกิดปัจจัยเสี่ยงต่อการเสียชีวิต และเป็นสาเหตุที่ทำให้เป็นโรคอ้วนกันมากขึ้นด้วย

นอกจากนี้ยังมีคำแนะนำว่าทารกที่อายุน้อยกว่า 1 ขวบควรนอนคว่ำอย่างน้อยวันละครึ่งชั่วโมง และเด็กโตควรมีกิจกรรมเคลื่อนไหวร่างกายอย่างน้อยวันละสามชั่วโมง","https://www.stkc.go.th/sites/default/files/stiarticle_images/1557198926.jpg"
"1748","ชาวอเมริกันค้นหางานชั่วคราวผ่านแอพพลิเคชั่นมากขึ้น","Fri, 2019-05-03 09:46","http://www.stkc.go.th/node/1748","สังคมศาสตร์","","ชาวอเมริกันเริ่มให้ความสนใจกับการทำงานแบบชั่วคราวที่เป็นอิสระมากขึ้น ในยุคที่ Gig Jobs หรืองานชั่วคราวที่สถานที่ เวลา และรูปแบบการทำงานยืดหยุ่นกว่าการทำงานในออฟฟิส และพวกเขาเลือกค้นหางานที่ใช่ผ่านแอพพลิเคชั่นที่สะดวกสบายและง่ายขึ้น

ตัวอย่างเช่น นาย William Neher มี Gig Jobs หรือ งานพาร์ทไทม์มากถึง 12 อาชีพ รวมทั้งงานจูงสุนัขและรับชาร์จไฟสกู๊ตเตอร์ไฟฟ้าในกรุงวอชิงตันและปริมณฑล โดยสมาร์ทโฟนของเขาก็ได้กลายเป็นแหล่งหางานและกระเป๋าเงินคู่ใจไปด้วย

เฉพาะงานจูงสุนัขไปเดินเล่น ก็ทำรายได้ให้เขาราว 100 ดอลลาร์ หรือราว 3,100 บาทแล้ว ขณะที่งานชาร์จไฟสกู๊ตเตอร์ไฟฟ้าเฉลี่ย 30 คันต่อวัน ชาร์จรายได้เข้ากระเป๋าราว 200 ดอลลาร์ หรือประมาณ 6,200 บาทแบบสบายๆ

ปัจจุบัน ข้อมูลจากรัฐบาลสหรัฐฯ พบว่า มีชาวอเมริกันที่เป็นแรงงานชั่วคราว หรือ gig worker เกือบ 2 ล้านคน จากการเก็บข้อมูลเมื่อปี พ.ศ. 2559","https://www.stkc.go.th/sites/default/files/stiarticle_images/1556851617.jpg"
"1747","เเท็กซี่ไฟฟ้าบินได้จะช่วยลดแก๊สเรือนกระจก","Thu, 2019-05-02 09:16","http://www.stkc.go.th/node/1747","วิศวกรรมศาสตร์และเทคโนโลยี","","ขณะนี้มีหลายบริษัทที่กำลังหาทางพัฒนาเครื่องบินขนาดเท่ารถยนต์ที่ออกบินเเละลงจอดในแนวตั้งที่เรียกสั้นๆ ว่า VTOL ที่สามารถพาผู้โดยสารเดินทางเหนือการจราจรภาคพื้นดินที่คับคั่งด้วยความเร็วเกิน 100 ไมล์ต่อชั่วโมงหรือราว 160 กิโลเมตรเเละลงจอดในพื้นที่จำกัดที่เต็มไปด้วยตึกและอาคารของเมืองใหญ่ได้

ทีมนักวิจัยชี้ว่ายวดยานเเห่งอนาคตนี้จะช่วยลดปริมาณเเก๊สเรือนกระจกลงได้ถึงครึ่งหนึ่งต่อผู้โดยสารสามคนต่อการเดินทางระยะทางรวม 100 กิโลเมตร แต่ว่าการประหยัดที่ว่านี้จะเกิดขึ้นได้ก็ต่อเมื่อผู้โดยสารดังกล่าวเลือกที่โดยสารร่วมไปกับผู้อื่นในยวดยานเพื่ออนาคตนี้เเทนการขับรถส่วนตัว

เกรกกอรี่ เคียวเลียน (Gregory Keoleian) ผู้เชี่ยวชาญแห่ง Center for Sustainable Systems ของมหาวิทยาลัยมิชิแกนกล่าวในแถลงการณ์ว่าประหลาดใจมากที่พบว่ายวดยาน VTOL มีศักยภาพสูงมากด้านการประหยัดพลังงานเเละลดการปล่อยแก๊สเรือนกระจกลง

เขายกตัวอย่างว่ายวดยาน VTOL หากบรรทุกผู้โดยสารเต็มอัตราจะสามารถประหยัดได้มากกว่าการเดินทางด้วยรถยนต์ระหว่างเมือง San Francisco ไปยังเมือง San Jose หรือจากเมือง Detroit ไปยัง Cleveland เป็นต้น

ทางมหาวิทยาลัยมิชิแกนกำลังทำงานร่วมกับทีมนักวิจัยที่บริษัทผลิตรถยนต์ฟอร์ดพบว่ายวดยาน VTOL ต้องใช้พลังงานในปริมาณมากในการ take-off เเละในการไต่ระดับความสูง เเต่จะมีประสิทธิภาพมากกว่ารถยนต์เมื่อขึ้นถึงระดับการบิน

ผลการศึกษาเกี่ยวกับเรื่องนี้ที่ตีพิมพ์ในวารสาร Nature Communications ชี้ว่านั่นมีผลให้เเท็กซี่บินได้นี้สร้างแก๊สเรือนกระจกในปริมาณมากกว่ารถยนต์หากเดินทางในระยะทางสั้น เเต่จะมีประสิทธิภาพมากกว่าหากเดินทางในระยะทางไกลกว่า

ทีมนักวิจัยยังได้เเย้งด้วยว่าที่นั่งบนเเท็กซี่บินได้นี้น่าจะขายเเก่ผู้โดยสารเเยกกัน เหมือนกับที่เกิดขึ้นกับเครื่องบินโดยสารทั่วไป ซึ่งหมายความว่ามีความเป็นได้สูงที่ที่นั่งเหล่านี้น่าจะเต็มหมด ซึ่งต่างจากรถยนต์ที่มีจำนวนผู้โดยสารโดยเฉลี่ยราว 1-2 คน 
เเท็กซี่บินได้หนึ่งลำมีนักบินหนึ่งคนเเละผู้โดยสารสามคน ใช้เวลาเพียง 27 นาทีในการเดินทางระยะทาง 100 กิโลเมตรเเละจะสร้างเเก็สเรือนกระจกต่อหัวผู้โดยสารน้อยกว่ารถยนตร์ใช้น้ำมันจำนวนสองคันที่เดินทางบนพื้นดินในระยะทางเดียวกันถึงร้อยละ 52 เเละน้อยกว่ารถยนต์ไฟฟ้าสองคันรวมกันราวร้อยละ 6

อย่างไรก็ตาม หากยวดยาน VTOL มีผู้โดยสารเพียงคนเดียวจะสร้างแก็สเรือนกระจกมากกว่ารถยนต์พลังงานน้ำมัน ความคุ้มค่าด้านความยั่งยืนทางสิ่งเเวดล้อมจะลดลงมาก โดยลดลงไปอยู่ที่ร้อยละ 35 หากเทียบกับรถยนต์พลังงานน้ำมันหนึ่งคันเเละจะปล่อยเเก๊สเรือนกระจกออกสูงกว่ารถยนต์ไฟฟ้าที่ร้อยละ 28

ด้าน จามีลาห์ แม็กนัสสัน (Jemilah Magnusson) แห่ง Institute for Transportation and Development Policy กล่าวว่าแม้ว่ารถยนต์บินได้ดังกล่าวจะเป็นที่ดึงดูดใจ ยังเป็นไปได้ยากที่จะเป็นทางออกที่ยั่งยืนแก่การขนส่งมวนชน
เธอกล่าวกับผู้สื่อข่าวแห่งมูลนิธิทอมสัน รอยเตอร์ส ว่าวิธีที่มีประสิทธิภาพกว่าเเละง่ายกว่าในการปรับปรุงการเดินทางในระยะทางไกลโดยรถยนต์คือการเสนอทางเลือกด้านบริการการขนส่งสาธารณะเเละเสนอผลประโยชน์เพื่อจูงใจคนเลี่ยงการขับรถยนต์ส่วนตัวหากไม่มีผู้โดยสารคนอื่นนั่งไปด้วย

ผลการศึกษาของทางมหาวิทยาลัยมิชิแกนไม่ได้แจกเเจงว่ายวดยานบินได้ VTOL จะเริ่มให้บริการลูกค้าเป็นครั้งเเรกเมื่อไหร่

(เรียบเรียงโดบทักษิณา ข่ายแก้ว วีโอเอภาคภาษาไทยกรุงวอชิงตัน)","https://www.stkc.go.th/sites/default/files/stiarticle_images/1556763396.jpg"
"1744","รายงานของยูเอ็นชี้สัตว์เเละพืชเกือบหนึ่งล้านสายพันธุ์จะสูญพันธุ์","Wed, 2019-05-01 10:20","http://www.stkc.go.th/node/1744","วิทยาศาสตร์ธรรมชาติ","","ร่างรายงานของยูเอ็นชิ้นนี้จะออกมาเปิดเผยอย่างเป็นทางการในวันที่ 6 พฤษภาคมนี้ โดยชี้ว่าโลกกำลังเผชิญกับการสูญเสียอย่างรวดเร็วของอากาศที่สะอาด เเหล่งน้ำดื่ม ป่าไม้ที่ช่วยดูดซับแก๊สคาร์บอนไดออกไซด์ แมลงผสมเกสรพืช ปลาที่อุดมด้วยโปรตีนเ เละป่าชายเลนที่ช่วยลดความเเรงของมรสุม

เเละนี่เป็นเพียงส่วนหนึ่งของความหลากหลายทางนิเวศวิทยาที่สร้างคุณประโยชน์เเก่โลก เเละการสูญเสียสิ่งเหล่านี้ไปจะสร้างภัยคุกคามเเก่โลกไม่น้อยไปกว่าผลกระทบจากสภาพภูมิอากาศโลกที่กำลังร้อนขึ้น

ร่างรายงานที่ชื่อ Summary for Policy Makers ที่ยาว 44 หน้าชิ้นนี้ถือว่าการสูญเสียความหลากหลายทางนิเวศวิทยาเเละภาวะโลกร้อนเกี่ยวข้องกันอย่างใกล้ชิด

Robert Watson ประธานคณะผู้จัดทำรายงานชิ้นนี้ของยูเอ็น กล่าวกับเอเอฟพีว่า เราจำเป็นต้องยอมรับว่าการเปลี่ยนแปลงทางสภาพภูมิอากาศกับการสูญเสียความหลากหลายทางธรรมชาติ มีความสำคัญเท่ากันต่อทั้งสิ่งเเวดล้อม การพัฒนาเเละเศรษฐกิจ

เขากล่าวว่า วิธีผลิตอาหารและพลังงานของคนเราส่งผลเสียต่อความหลากหลายทางนิเวศวิทยาเเละบทบาทของธรรมชาติที่มีต่อคน และจำเป็นต้องมีการปรับเปลี่ยนอย่างถาวรเพื่อลดความเสียหาย

การตัดไม้ทำลายป่ากับการเกษตรกรรม รวมทั้งการเลี้ยงปศุสัตว์ เป็นแหล่งสร้างแก๊สเรือนกระจกราว 1 ใน 4 ของทั้งหมดที่ปล่อยสู่ชั้นบรรยากาศเเละมีผลกระทบรุนแรงต่อระบบนิเวศวิทยาธรรมชาติ

รายงานของคณะกรรมการความร่วมมือระหว่างประเทศด้านวิทยาศาสตร์และนโยบายด้านความหลากหลายทางชีวภาพและระบบนิเวศวิทยา (Intergovernmental Science-Policy Platform on Biodiversity and Ecosystem Services) หรือ IPBES เตือนว่า อัตราการการสูญพันธุ์ของสัตว์ทั่วโลกจะเพิ่มขึ้นอย่างรวดเร็ว

รายงานนี้ชี้ว่า อัตราการสูญเสียในขณะนี้อยู่ที่หลายสิบถึงหลายร้อยเท่าตัวเมื่อเทียบกับที่เคยมีมาโดยเฉลี่ยตลอดช่วง 10 ล้านปีที่ผ่านมา เเละบอกว่ามีสัตว์ราวครึ่งล้านถึงหนึ่งล้านสายพันธุ์ที่กำลังจะกลายเป็นสัตว์ที่เสี่ยงต่อการสูญพันธุ์

ผู้เชี่ยวชาญหลายคนมองว่า การสูญพันธุ์ครั้งใหญ่ซึ่งถือเป็นครั้งที่ 6 ในรอบ 500 ล้านปี กำลังดำเนินอยู่ในขณะนี้ การสูญพันธุ์ครั้งใหญ่ครั้งที่แล้วสร้างจุดจบแก่ยุคครีเตเชียส (Cretaceous period) เมื่อราว 66 ล้านปีที่แล้ว ตอนที่ก้อนอุกกาบาตขนาดความกว้าง 10 กิโลเมตรพุ่งชนโลก ทำให้สิ่งมีชีวิตเกือบทุกประเภทสาบสูญไปจากโลก

บรรดานักวิทยาศาสตร์ประมาณว่า โลกทุกวันนี้มีสัตว์สายพันธุ์ที่แตกต่างกันถึงราว 8 ล้านชนิดเเละส่วนมากเป็นเเมลง

Rebecca Shaw หัวหน้านักวิทยาศาสตร์ที่กองทุนสัตว์ป่าโลก (WWF) ซึ่งเคยเป็นสมาชิกของคณะกรรมการวิทยาศาสตร์ด้านภาวะโลกร้อนเเละความหลากหลายทางชีววิทยาของยูเอ็น กล่าวว่า หากเราต้องการให้โลกมีความยั่งยืนเเละสามารถรองรับความจำเป็นของคนทั่วโลกได้ เราต้องปรับวิถีข้างต้นนี้ภายใน 10 ปีข้างหน้าอย่างที่ดำเนินการกับภาวะโลกร้อน

ปัจจัยโดยตรงที่ทำให้สัตว์และพืชสูญพันธุ์จัดเรียงตามสำดับความสำคัญ ได้เเก่ การลดลงของแหล่งที่อยู่อาศัยเเละการเปลี่ยนแปลงด้านการใช้ที่ดิน การล่าสัตว์เป็นอาหารหรือเพื่อการลักลอบค้าชิ้นส่วนสัตว์ป่า ภาวะโลกร้อน มลภาวะเเละสัตว์พันธุ์ต่างถิ่น อาทิ หนู ยุงเเละงู ที่ติดมากับเรือหรือเครื่องบิน

Watson ประธานคณะผู้ร่างรายงานผลการศึกษาชิ้นนี้ชี้ว่า มีปัจจัยโดยตรงสำคัญที่สุดสองอย่างที่ทำให้เกิดการสูญเสียทางชีววิทยาเเละเกิดภาวะโลกร้อน นั่นก็คือจำนวนประชากรบนโลกที่เพิ่มขึ้นเเละความสามารถที่เพิ่มขึ้นในการบริโภค

มาจนถึงขณะนี้ อุณหภูมิของโลกได้เพิ่มขึ้นเเล้ว 1 องศาเซลเซียสเมื่อเทียบกับระดับอุณหภูมิในกลางคริสต์ศตวรรษที่ 19

ในช่วง 50 ปีที่ผ่านมา เกือบกึ่งหนึ่งของระบบนิเวศวิทยาบนบกเเละในทะเลอ่อนแอลง เพราะได้รับผลกระทบจากกิจกรรมของมนุษย์ นอกจากนี้ การอุดหนุนด้านการประมง อุตสาหกรรมการเกษตร การปศุสัตว์ การทำเหมืองเเละการผลิตพลังงานจากเชื้อเพลิงชีวภาพหรือจากซากฟอสซิล สร้างของเสีย การสูญเปล่า เเละทำให้เกิดการบริโภคเกินพอดี

(เรียบเรียงโดย ทักษิณา ข่ายแก้ว วีโอเอภาคภาษาไทยกรุงวอชิงตัน)","https://www.stkc.go.th/sites/default/files/stiarticle_images/1556680856.jpg"
"1742","นักวิทยาศาสตร์พัฒนา ‘โดรน’ เพื่องานดูแลอาคารแทนมนุษย์","Tue, 2019-04-30 09:28","http://www.stkc.go.th/node/1742","วิศวกรรมศาสตร์และเทคโนโลยี","","นักวิทยาศาสตร์พัฒนา ‘โดรน’ เพื่องานดูแลอาคารแทนมนุษย์

นักวิจัยที่อังกฤษและสวิตเซอร์แลนด์ ตั้งโปรแกรมให้โดรนทำงานแทนคนในการทำความสะอาดกระจกของตึกสูงและตรวจสอบสภาพอาคาร

เมอร์โค โควัคจาก Federal Laboratories ของสวิตเซอร์แลนด์ กล่าวว่าเทคโนโลยีสมัยใหม่ที่เพิ่มการทำงานของระบบหุ่นยนต์ ทำให้เกิดการพิจารณาถึงการทำงานของสิ่งปะดิษฐ์นี้ ที่อาจสามรถตอบสนองกับสภาพงานและสถานการณ์ในการก่อสร้างได้มากขึ้นเรื่อยๆ

โดรนจึงอาจทำใช้ในการตรวจสอบโครงสร้างของอุโมงค์และเหมืองแร่ได้ด้วย เพราะพื้นที่เหล่านี้ เข้าถึงยากและอาจมีความเสี่ยงต่อมนุษย์

นักประดิษฐ์เมอร์โค โควัค กล่าวว่าโดรนจะเป็นเพียงเครื่องมือหนึ่งที่ช่วยมนุษย์ให้สามารถทำงานได้ดีขึ้น ปลอดภัยกว่าเดิม และใช้งบประมาณน้อยลง","https://www.stkc.go.th/sites/default/files/stiarticle_images/1556591331.jpg"
"1740","ครั้งแรกของโลก! อิสราเอลสร้างหัวใจจากเครื่องพิมพ์ 3 มิติ","Mon, 2019-04-29 08:25","http://www.stkc.go.th/node/1740","วิทยาศาสตร์การแพทย์","","ทีมนักวิทยาศาสตร์อิสราเอล ผลิตหัวใจจากเครื่องพิมพ์ 3 มิติ ที่ใช้ชิ้นส่วนเนื้อเยื่อของมนุษย์ในการสร้างหัวใจใหม่ขึ้นมา เพื่อเป็นใบเบิกทางในการรักษาผู้ป่วยที่ต้องการเปลี่ยนถ่ายหัวใจมนุษย์ในอนาคต

ความก้าวหน้าทางการแพทย์ครั้งใหม่ ที่ตีพิมพ์ในวารสาร Advanced Science เผยภาพหัวใจขนาด 2.5 เซนติเมตร ขนาดเล็กเท่ากับหัวใจของกระต่าย แต่มีโครงสร้างของหัวใจที่ใกล้เคียงของหัวใจจริงๆทั้งหมด ซึ่งพิมพ์ขึ้นมาจากเครื่องพิมพ์ 3 มิติ

อาจารย์ Tal Dvir หัวหน้าทีมนักวิทยาศาสตร์ จากมหาวิทยาลัย Tel Aviv University แถลงข่าวความสำเร็จเมื่อวันจันทร์ที่ผ่านมา อธิบายว่า นี่ถือเป็นความก้าวหน้าทางการแพทย์ครั้งสำคัญ เพราะเป็นหัวใจจากเครื่องพิมพ์ 3 มิติที่ผลิตจากเซลล์ของมนุษย์ และมีโครงสร้างห้องหัวใจและหลอดเลือดที่ใกล้เคียงกับหัวใจของจริงทั้งหมด

อาจารย์ Dvir มองว่า จุดเด่นของหัวใจจากเครื่องพิมพ์ 3 มิติดวงนี้ คือ หมึกชีวภาพที่มาจากเนื้อเยื่อของคนไข้โดยตรง ซึ่งช่วยลดปัญหาการเข้ากันไม่ได้ของอวัยวะที่ปลูกถ่ายในคนไข้ และร่นเวลาที่คนไข้ต้องรอในการปลูกถ่ายหัวใจในอนาคต

ขั้นตอนการผลิตหัวใจจากเครื่องพิมพ์ 3 มิติแบบนี้ จะเริ่มจากการนำชิ้นส่วนเซลล์เนื้อเยื่อไขมัน หรือ fatty tissue ของคนไข้มาแยกส่วนที่เป็นเซลล์และที่ไม่ใช่เซลล์ เช่น คอลลาเจน เพื่อใช้เป็นหมึกชีวภาพสำหรับขึ้นรูปเป็นหัวใจในเครื่องพิมพ์ 3 มิติ และปรับแต่งเซลล์ให้เป็นสเต็มเซลล์เพื่อพัฒนาเป็นเซลล์หัวใจดวงใหม่

สำหรับหัวใจกระต่าย ขนาด 2.5 เซนติเมตรนั้นใช้เวลาเพียงไม่กี่ชั่วโมงในการพิมพ์ขึ้นมา แต่สำหรับหัวใจมนุษย์ จะต้องใช้เวลาอย่างน้อย 1 วัน และต้องใช้เซลล์หลายพันล้านเซลล์สำหรับหัวใจเพียง 1 ดวง

อย่างไรก็ตาม หัวหน้าทีมนักวิทยาศาสตร์ จากมหาวิทยาลัย Tel Aviv University อธิบายเพิ่มเติมว่า ต้องใช้เวลาอย่างน้อย 1 เดือนให้หัวใจได้เติบโตมากพอที่จะเริ่มเต้นเหมือนหัวใจปกติ โดยในขั้นตอนนี้ทีมวิจัยเตรียมทดสอบปลูกถ่ายหัวใจจากเครื่องพิมพ์ 3 มิตินี้ในสัตว์ และคาดว่าจะทดสอบในมนุษย์ได้ในเวลาต่อไป

ในขณะที่ตอนนี้ยังไม่เป็นที่ชัดเจนว่า เครื่องพิมพ์ 3 มิตินี้จะสร้างหัวใจเทียมที่ทำงานได้ดีกว่าหัวใจธรรมชาติได้หรือไม่ แต่ประโยชน์ที่เห็นได้ชัดก็คือ ชิ้นส่วนที่สร้างขึ้นจากเครื่องพิมพ์ 3 มิตินี้ สามารถทดแทนหรือใช้ซ่อมแซมชิ้นส่วนของหัวใจที่เป็นโรคหรือเสียหายได้

ทีมนักวิทยาศาสตร์จากมหาวิทยาลัย Tel Aviv University ตั้งเป้าไว้ว่า ภายใน 10 ปี โรงพยาบาลขนาดใหญ่ที่ทันสมัยทั่วโลก จะมีเครื่องพิมพ์ 3 มิติ ที่สร้างอวัยวะทดแทนให้กับมนุษย์ได้

(นีธิกาญจน์ กำลังวรรณ เรียบเรียงบทความจาก Bloomberg และ The Jerusalem Post)","https://www.stkc.go.th/sites/default/files/stiarticle_images/1556501135.jpg"
"1738","พิพิธภัณฑ์ ""จอร์เจีย โอคีฟ"" นำเเว่นพิเศษช่วยคนตาบอดสีให้เข้าถึงจินตนาการของศิลปิน","Fri, 2019-04-26 08:24","http://www.stkc.go.th/node/1738","วิทยาศาสตร์การแพทย์","","ศิลปินจอร์เจีย โอคีฟ (Georgia O'Keeffe) ชาวอเมริกันสร้างชื่อเสียงจากผลงานภาพวาดดอกไม้ขนาดใหญ่ และงานของเธอถูกนำไปโชว์ที่พิพิธภัณฑ์หลายแห่งทั่วโลก
ล่าสุดสีสันของงานศิลปะโดยจอร์เจีย โอคีฟจะถูกถ่ายทอดผ่านเทคโนโลยีเพื่อให้ผู้สนใจที่ตาบอดสีสามารถเข้าถึงภาพวาดของเธอได้มากกว่าเดิม
พิพิธภัณฑ์ Georgia O'Keeffe Museum ที่นครซานตาเฟ ในรัฐนิวเม็กซิโกของสหรัฐฯ ประกาศเมื่อวันจันทร์ว่าทางพิพิธภัณฑ์ได้ร่วมมือกับบริษัท EnChroma ในแคลิฟอร์เนีย เพื่อนำแว่นตาชนิดพิเศษมาให้ผู้เข้าชมที่ตาบอดสีได้ใช้ เริ่มตั้งแต่วันที่ 3 พฤษภาคมนี้
ผู้เข้าชมพิพิธภัณฑ์ที่ตาบอดสีแดง - เขียวสามารถยืมแว่นตาเพื่อชมผลงานของโอคีฟ ในแบบที่เธอต้องการแสดงให้ผู้คนได้ชมกัน

คาทรินา สเตซีย์ หนึ่งในภัณฑารักษ์ของพิพิธภัณฑ์แห่งนี้กล่าวว่าในช่วงปั้นปลายของจอร์เจีย โอคีฟ เธอเองก็มีปัญหาบกพร่องทางสายตาเนื่องจากจอประสาทตาเสื่อม

ดังนั้นผลงานโดยโอคีฟในช่วงปลายของชีวิต จึงเน้นไปที่งานประติมากรรม ซึ่งเป็นงานปั้น แทน

ภัณฑารักษ์ผู้นี้ กล่าวว่าหากพิจารณาถึงประวัติด้านนี้ของโอคีฟ โครงการที่พิพิธภัณฑ์แห่งเมืองซานตาเฟ ทำร่วมกับบริษัท EnChroma จะพบว่า การช่วยให้คนตาบอดสีเข้าถึงงานของโอคีฟมากขึ้น เกี่ยวพันกับเรื่องราวชีวิตของศิลปินผู้นี้อย่างมีนัยสำคัญ

แอนดริว ชมีเดอร์ ผู้ร่วมก่อตั้งบริษัท EnChroma กล่าวว่า แว่นพิเศษที่นำมาใช้ในโครงการนี้ช่วยให้คนตาบอดสีเข้าถึงผลงานของศิลปินผู้นี้มากขึ้น
ที่เป็นเช่นนั้นก็เพราะ จอร์เจีย โอคีฟ มักเลือกสีในการวาดภาพตามธรรมชาติ ซึ่งการตัดกันของสีทำให้เข้าถึงอารมณ์เบื้องลึก
และหากไม่มีเทคโนโลยีพิเศษ การที่ได้มองเห็นถึงความสัมพันธ์ระหว่างสีต่างๆ นั้นเป็นสิ่งท้าทายสำหรับผู้ที่ตาบอดสี","https://www.stkc.go.th/sites/default/files/stiarticle_images/1556241853.jpg"
"1734","เชื่อมต่อออนไลน์ได้ปลอดภัยขึ้นกับ “Li-Fi”","Thu, 2019-04-25 09:36","http://www.stkc.go.th/node/1734","วิศวกรรมศาสตร์และเทคโนโลยี","","ทีมวิจัยจากกองทุน National Science Foundation พัฒนาการส่งข้อมูลโดยอาศัยแสงภายในบ้าน ผ่านระบบที่เรียกว่า Li-Fi ซึ่งมีแนวคิดมาจาก เซีย โจว หัวหน้าทีมวิจัยจาก Dartmouth College ที่เปลี่ยนแสงรอบๆตัวให้กลายเป็นตัวส่งข้อมูลไร้สาย และเข้าถึงข้อมูลได้ผ่านแสงที่เปลี่ยนแปลงไป

นายโจว พบว่า การส่งข้อมูลผ่าน Li-Fi ด้วยการเชื่อมต่อกับอุปกรณ์แปลงสัญญาณ จะทำให้แสง LED ทุกชนิดกลายเป็นอุปกรณ์อินเตอร์เน็ตไร้สายได้ทันที อีกทั้งยังปลอดภัยกว่า เนื่องจากแสงไม่สามารถทะลุผ่านกำแพงไปได้ นั่นหมายความว่า ผู้ใช้สามารถควบคุมการสื่อสารภายในห้องโดยที่ไม่ต้องกังวลว่าจะมีผู้ใช้รายอื่นเข้ามาขโมยข้อมูลจากเครือข่าย Li-Fi ได้

อย่างไรก็ตาม ข้อดีดังกล่าวก็ถือเป็นข้อด้อยของ Li-Fi ที่ไม่สามารถแชร์สัญญาณกับผู้อื่นในพื้นที่ที่แสงไม่อาจทะลุผ่านได้","https://www.stkc.go.th/sites/default/files/stiarticle_images/1556159787.jpg"
"1731","“123456” ครองแชมป์รหัสผ่านยอดนิยม","Wed, 2019-04-24 08:14","http://www.stkc.go.th/node/1731","วิทยาศาสตร์ธรรมชาติ","","การศึกษาชิ้นใหม่จากสำนักงานด้านความปลอดภัยบนโลกไซเบอร์ของอังกฤษ หรือ NCSC พบว่า รหัสผ่านเข้าบัญชีอิเล็กทรอนิกส์ยอดนิยม ยังคงเป็นชุดเลข 123456 โดยมีการใช้เลขชุดนี้ใน 23 ล้านรหัสผ่าน ตามรายงานของบีบีซี

ข้อมูลจาก NCSC ยังระบุด้วยว่า อันดับ 2 ของรหัสผ่านยอดนิยม ได้แก่ 123456789 รองลงมาคือรหัสที่สะกดว่า Qwerty ตามมาด้วยรหัสที่ใช้คำตรงๆว่า password และ 1111111 ซึ่งอยู่ใน 5 อันดับแรกของรหัสผ่านที่มีผู้ใช้มากที่สุด และยังมีการใช้รหัสผ่านเป็นชื่อสโมสรฟุตบอล ทั้ง Liverpool และ Chelsea เป็นอันดับต้นๆ จากการตรวจสอบรหัสผ่านของบัญชีที่ถูกเจาะล้วงข้อมูล

นอกจากนี้ ยังมีรหัสที่มาจากชื่อ อย่าง Ashley, Michael, Daniel, Jessica และ Charlie ที่เป็นชื่อที่มีการใช้เป็นรหัสผ่านบัญชีออนไลน์ ซึ่งทำให้ง่ายต่อการเจาะล้วงบัญชีส่วนตัวด้วยเช่นกัน","https://www.stkc.go.th/sites/default/files/stiarticle_images/1556068477.jpg"
"1728","ทานเบคอนเพียงวันละหนึ่งชิ้นเสี่ยงต่อโรคมะเร็งลำไส้ใหญ่","Tue, 2019-04-23 10:22","http://www.stkc.go.th/node/1728","วิทยาศาสตร์การแพทย์","","การศึกษาชิ้นใหม่ชี้ว่าการทาน Red Meat หรือที่เรียกกันว่าเนื้อแดงซึ่งหมายถึงเนื้อสัตว์ใหญ่สี่ขา และเนื้อแปรรูปที่ผ่านการปรุงแต่งแม้เพียงในปริมาณที่ไม่มากนักก็อาจเพิ่มความเสี่ยงต่อการเป็นมะเร็งลำไส้ใหญ่ได้ โดยข้อมูลดังกล่าวมาจากการศึกษาของ National Health Service (NHS) ในประเทศอังกฤษซึ่งวิเคราะห์ข้อมูลการกินอาหารของผู้ใหญ่ในอังกฤษราวเกือบห้าแสนคนเป็นเวลากว่าหกปี

การวิจัยด้านสุขภาพครั้งนี้พบว่าผู้ที่ทานเนื้อสัตว์สี่ขาและเนื้อแปรรูปวันละ 76 กรัม ซึ่งเทียบเท่ากับแฮมเบอร์เกอร์เนื้อขนาด ¼ ปอนด์ มีโอกาสเป็นมะเร็งลำไส้ใหญ่ได้มากขึ้นถึง 20% เมื่อเทียบกับผู้ที่ทานเนื้อดังกล่าววันละ 21 กรัม หรือเทียบเท่ากับแฮมหรือเบคอนหนึ่งชิ้น

นอกจากนี้การศึกษายังพบว่าเนื้อสัตว์แปรรูปเช่นไส้กรอก เบคอนหรือซาลามี สร้างความเสี่ยงต่อการเป็นมะเร็งมากกว่าเนื้อสัตว์สี่ขา โดยการรับประทานเนื้อสัตว์แปรรูปทุกๆ 25 กรัมหรือเทียบเท่ากับเบคอนชิ้นบางๆ หนึ่งชิ้นในแต่ละวันจะเพิ่มความเสี่ยงของมะเร็งลำไส้ใหญ่ขึ้น 20%

นักวิทยาศาสตร์อธิบายว่าสารเคมีที่ใช้ในกระบวนการปรุงแต่งเนื้อแปรรูป เช่นไส้กรอก เบคอน หรือซาลามี เพื่อให้สามารถเก็บไว้ได้นานหรือให้มีรสชาติเปลี่ยนไป เพิ่มความเสี่ยงต่อการเป็นมะเร็งลำไส้ใหญ่ และความร้อนสูงที่ใช้เพื่อให้เนื้อแดงสุก เช่น การย่างบาร์บีคิว รวมทั้งเซลโปรตีนที่ทำให้เนื้อมีสีแดง ก็อาจเป็นสารก่อมะเร็งได้เช่นกัน

ศาสตราจารย์ Tim Key ผู้ร่วมเขียนการศึกษาวิจัยครั้งนี้ และเป็นรองผู้อำนวยการศูนย์ศึกษาโรคมะเร็งของมหาวิทยาลัย Oxford กล่าวว่า การรับประทานเนื้อปรุงแต่งแปรรูปแม้จะเพียงจำนวนเล็กน้อยแต่ก็ดูเหมือนจะส่งผลเสียต่อสุขภาพได้เช่นเดียวกับการทานเนื้อสัตว์สี่ขาหรือเนื้อแดงจำนวนมาก โดยงานวิจัยล่าสุดนี้เป็นหลักฐานที่ยืนยันเพิ่มเติมว่าการรับประทานเนื้อสัตว์สี่ขาและเนื้อแปรรูปจะเพิ่มความเสี่ยงต่อการเป็นโรคมะเร็งลำไส้ใหญ่

ศาสตราจารย์ Tim Key กล่าวด้วยว่าผู้ที่ทานเนื้อสัตว์สี่ขาและเนื้อแปรรูปสัปดาห์ละ 4 ครั้งขึ้นไปมีความเสี่ยงต่อการเป็นมะเร็งลำไส้ใหญ่มากกว่าผู้ที่กินเนื้อสัตว์สี่ขาและเนื้อแปรรูปน้อยกว่าสัปดาห์ละ 2 ครั้ง

การศึกษาของ National Health Service (NHS) ในประเทศอังกฤษซึ่งได้รับเงินสนับสนุนส่วนหนึ่งจาก Cancer Research UK แนะว่าคนที่ทานเนื้อสัตว์ใหญ่และเนื้อแปรรูปวันละมากกว่า 90 กรัม (น้ำหนักตอนสุก) ควรลดลงให้เหลือ 70 กรัมต่อวัน


อย่างไรก็ตาม เนื้อแดงหรือเนื้อสัตว์สี่ขาช่วยให้ร่างกายได้รับสารอาหารและแร่ธาตุที่สำคัญ เช่น โปรตีน ธาตุเหล็ก สังกะสี วิตามินดีและบี เป็นต้น นอกจากนั้น ปัจจัยอื่นที่เพิ่มความเสี่ยงของโรคมะเร็งลำไส้ใหญ่ได้ก็คือแอลกอฮอล์ การขาดเส้นใยอาหาร และการไม่เคลื่อนไหวร่างกาย

การศึกษาชิ้นนี้ให้ข้อแนะนำว่าเส้นใยอาหารจากขนมปัง และอาหารเช้าที่เป็นซีเรียลหรือเมล็ดธัญพืชจะช่วยลดความเสี่ยงของการเป็นโรคมะเร็งลำไส้ใหญ่ได้","https://www.stkc.go.th/sites/default/files/stiarticle_images/1555989756.jpg"
"1727","“แอปเปิล” เปิดตัวหุ่นยนต์กำจัดขยะอิเล็กทรอนิกส์รุ่นล่าสุด","Mon, 2019-04-22 08:43","http://www.stkc.go.th/node/1727","วิศวกรรมศาสตร์และเทคโนโลยี","","แอปเปิล (Apple) เปิดตัวหุ่นยนต์กำจัดขยะอิเล็กทรอนิกส์รุ่นล่าสุด Daisy ที่สามารถรีไซเคิลไอโฟนได้ราว 1.2 ล้านเครื่องต่อปี ตามรายงานด้านสิ่งแวดล้อมประจำปีของ Apple เมื่อวันพฤหัสบดี

หุ่นยนต์ Daisy สามารถแยกชิ้นส่วนไอโฟน 15 รุ่นของ Apple ได้ และรีไซเคิลไอโฟนได้เฉลี่ย 200 เครื่องต่อชั่วโมง ขณะที่ขนาดของหุ่นยนต์ Daisy เล็กกว่าหุ่นยนต์รีไซเคิลรุ่นเก่าของ Apple ที่มีชื่อว่า Liam และที่สำคัญปีนี้จะเป็นครั้งแรกที่ชิ้นส่วนจากไอโฟนที่หุ่นยนต์ Daisy คัดแยกออกมาจะกลับไปอยู่ในผลิตภัณฑ์ของ Apple ที่ผลิตในปีนี้ อย่างเช่น แผ่นอลูมิเนียมจากไอโฟนรุ่นเก่าจะนำกลับไปใช้เป็นส่วนประกอบของคอมพิวเตอร์พกพา Macbook Air เครื่องใหม่ที่ผลิตในปีนี้

นอกจากนี้ Apple ยังเปิด Material Recovery Lab ในเมืองออสติน รัฐเท็กซัส บนพื้นที่ 9,000 ตารางฟุต สำหรับการพัฒนาระบบรีไซเคิลขนาดใหญ่ที่ใช้หุ่นยนต์และระบบ machine learning ในกระบวนการรีไซเคิลด้วย

ข้อมูลเมื่อปี พ.ศ. 2559 พบว่า ทั่วโลกก่อขยะอิเล็กทรอนิกส์ราว 44.7 ล้านตัน แต่มีเพียงร้อยละ 20 ของขยะทั้งหมดนี้ที่ได้รับการรีไซเคิลอย่างถูกต้องเหมาะสม ขณะที่ Apple ระบุว่า บริษัทได้ปรับปรุงอุปกรณ์ของบริษัทมากกว่า 7.8 ล้านชิ้น ซึ่งช่วยลดปริมาณขยะอิเล็กทรอนิกส์ราว 48,000 ตันที่จะต้องนำไปทิ้งในแหล่งกำจัดขยะเมื่อปีที่แล้ว","https://www.stkc.go.th/sites/default/files/stiarticle_images/1555897414.jpg"
"1722","ครั้งแรกของโลก! อิสราเอลสร้างหัวใจจากเครื่องพิมพ์ 3 มิติ","Fri, 2019-04-19 09:37","http://www.stkc.go.th/node/1722","วิทยาศาสตร์การแพทย์","","ทีมนักวิทยาศาสตร์อิสราเอล ผลิตหัวใจจากเครื่องพิมพ์ 3 มิติ ที่ใช้ชิ้นส่วนเนื้อเยื่อของมนุษย์ในการสร้างหัวใจใหม่ขึ้นมา เพื่อเป็นใบเบิกทางในการรักษาผู้ป่วยที่ต้องการเปลี่ยนถ่ายหัวใจมนุษย์ในอนาคต

ความก้าวหน้าทางการแพทย์ครั้งใหม่ ที่ตีพิมพ์ในวารสาร Advanced Science เผยภาพหัวใจขนาด 2.5 เซนติเมตร ขนาดเล็กเท่ากับหัวใจของกระต่าย แต่มีโครงสร้างของหัวใจที่ใกล้เคียงของหัวใจจริงๆทั้งหมด ซึ่งพิมพ์ขึ้นมาจากเครื่องพิมพ์ 3 มิติ

อาจารย์ Tal Dvir หัวหน้าทีมนักวิทยาศาสตร์ จากมหาวิทยาลัย Tel Aviv University แถลงข่าวความสำเร็จเมื่อวันจันทร์ที่ผ่านมา อธิบายว่า นี่ถือเป็นความก้าวหน้าทางการแพทย์ครั้งสำคัญ เพราะเป็นหัวใจจากเครื่องพิมพ์ 3 มิติที่ผลิตจากเซลล์ของมนุษย์ และมีโครงสร้างห้องหัวใจและหลอดเลือดที่ใกล้เคียงกับหัวใจของจริงทั้งหมด

อาจารย์ Dvir มองว่า จุดเด่นของหัวใจจากเครื่องพิมพ์ 3 มิติดวงนี้ คือ หมึกชีวภาพที่มาจากเนื้อเยื่อของคนไข้โดยตรง ซึ่งช่วยลดปัญหาการเข้ากันไม่ได้ของอวัยวะที่ปลูกถ่ายในคนไข้ และร่นเวลาที่คนไข้ต้องรอในการปลูกถ่ายหัวใจในอนาคต

ขั้นตอนการผลิตหัวใจจากเครื่องพิมพ์ 3 มิติแบบนี้ จะเริ่มจากการนำชิ้นส่วนเซลล์เนื้อเยื่อไขมัน หรือ fatty tissue ของคนไข้มาแยกส่วนที่เป็นเซลล์และที่ไม่ใช่เซลล์ เช่น คอลลาเจน เพื่อใช้เป็นหมึกชีวภาพสำหรับขึ้นรูปเป็นหัวใจในเครื่องพิมพ์ 3 มิติ และปรับแต่งเซลล์ให้เป็นสเต็มเซลล์เพื่อพัฒนาเป็นเซลล์หัวใจดวงใหม่

สำหรับหัวใจกระต่าย ขนาด 2.5 เซนติเมตรนั้นใช้เวลาเพียงไม่กี่ชั่วโมงในการพิมพ์ขึ้นมา แต่สำหรับหัวใจมนุษย์ จะต้องใช้เวลาอย่างน้อย 1 วัน และต้องใช้เซลล์หลายพันล้านเซลล์สำหรับหัวใจเพียง 1 ดวง

อย่างไรก็ตาม หัวหน้าทีมนักวิทยาศาสตร์ จากมหาวิทยาลัย Tel Aviv University อธิบายเพิ่มเติมว่า ต้องใช้เวลาอย่างน้อย 1 เดือนให้หัวใจได้เติบโตมากพอที่จะเริ่มเต้นเหมือนหัวใจปกติ โดยในขั้นตอนนี้ทีมวิจัยเตรียมทดสอบปลูกถ่ายหัวใจจากเครื่องพิมพ์ 3 มิตินี้ในสัตว์ และคาดว่าจะทดสอบในมนุษย์ได้ในเวลาต่อไป

ในขณะที่ตอนนี้ยังไม่เป็นที่ชัดเจนว่า เครื่องพิมพ์ 3 มิตินี้จะสร้างหัวใจเทียมที่ทำงานได้ดีกว่าหัวใจธรรมชาติได้หรือไม่ แต่ประโยชน์ที่เห็นได้ชัดก็คือ ชิ้นส่วนที่สร้างขึ้นจากเครื่องพิมพ์ 3 มิตินี้ สามารถทดแทนหรือใช้ซ่อมแซมชิ้นส่วนของหัวใจที่เป็นโรคหรือเสียหายได้

ทีมนักวิทยาศาสตร์จากมหาวิทยาลัย Tel Aviv University ตั้งเป้าไว้ว่า ภายใน 10 ปี โรงพยาบาลขนาดใหญ่ที่ทันสมัยทั่วโลก จะมีเครื่องพิมพ์ 3 มิติ ที่สร้างอวัยวะทดแทนให้กับมนุษย์ได้

(นีธิกาญจน์ กำลังวรรณ เรียบเรียงบทความจาก Bloomberg และ The Jerusalem Post)","https://www.stkc.go.th/sites/default/files/stiarticle_images/1555641445.jpg"
"1721","การกระตุ้นสมองด้วยกระแสไฟฟ้าช่วยกระตุ้นความจำให้แก่ผู้สูงอายุ","Thu, 2019-04-18 09:53","http://www.stkc.go.th/node/1721","วิทยาศาสตร์การแพทย์","","การศึกษาฉบับใหม่พบว่าการกระตุ้นสมองผู้ที่มีอายุ 60 ปีขึ้นไปด้วยกระแสไฟฟ้าอ่อนๆ ช่วยให้ความทรงจำของพวกเขาดีขึ้นจนเหมือนคนในช่วงวัย 20 ปี

 
Robert Reinhart นักวิจัยที่มหาวิทยาลัยบอสตันกล่าวว่า ในอนาคตอาจจะมีคนไปใช้บริการที่คลินิคเพื่อการเพิ่มประสิทธิภาพการจำ ซึ่งลดน้อยลงไปทั้งในผู้สูงอายุและผู้มีภาวะสมองเสื่อมอย่างเช่นโรคอัลไซเมอร์ก็เป็นได้ และว่าการบำบัดรักษาดังกล่าวนี้มุ่งกระตุ้น ""ความจำเพื่อการใช้งานระยะสั้น"" ที่สามารถเก็บข้อมูลไว้ในสมองชั่วคราวในขณะที่ทำงานไปด้วยซึ่งเป็นสิ่งสำคัญในชีวิตประจำวัน ไม่ว่าจะเป็นการคิดเลขในใจ การทานยา การจ่ายบิล การจำรายการเพื่อซื้อของในซูเปอร์มารเกต หรือการวางแผนต่างๆ เป็นต้น

การศึกษาครั้งใหม่นี้ไม่ใช่ครั้งแรกที่แสดงให้เห็นว่าการกระตุ้นสมองสามารถกระตุ้นความจำระยะสั้นเพื่อการใช้งานในชีวิตประจำวันได้ และนักวิจัย Reinhart กล่าวว่าการทดลองในผู้สูงอายุประสบความสำเร็จอย่างเห็นได้ชัด เนื่องจากความสามารถในการจำนี้จะยังคงอยู่เกือบหนึ่งชั่วโมงหลังจากการกระตุ้นสมองสิ้นสุดลง
ในการทดลองนี้กระแสไฟฟ้าจะถูกส่งเข้าไปยังสมองผ่านหมวกครอบศีรษะที่คอยตรวจคลื่นสมองอยู่ และทำให้ผู้เข้าร่วมการศึกษาอาจรู้สึกชาเล็กน้อย มีอาการคัน หรือมีความรู้สึกเหมือนถูกเข็มเล็กๆ แทงอยู่เป็นเวลาประมาณ 30 วินาที หลังจากนั้นผิวหนังก็จะชินกับกระแสไฟฟ้าจนไม่รู้สึกอะไรไปเอง 

แนวคิดของนักวิจัยในการกระตุ้นสมองด้วยกระแสไฟฟ้า คือการทำให้การสื่อสารระหว่างเยื่อหุ้มสมองสมองส่วนหน้าและสมองส่วนขมับด้านซ้ายดีขึ้น เพราะบางครั้งสมองทั้งสองส่วนขาดการประสานงานกัน

การศึกษาครั้งนี้ประกอบไปด้วยผู้เข้าร่วมช่วงวัย 20 ปี 42 คน และที่มีอายุระหว่าง 60 ถึง 76 ปีอีก 70 คน

การทดลองกระตุ้นสมองแบบหลอกยืนยันว่ากลุ่มผู้สูงอายุมีความแม่นยำน้อยกว่ากลุ่มที่อายุน้อยกว่า แต่ในช่วงระหว่างและหลังจากการกระตุ้นสมองจริงนาน 25 นาที ทั้งสองกลุ่มทำได้ดีพอๆ กันโดย ความจำระยะสั้นนี้จะยังคงอยู่อย่างน้อยอีก 50 นาทีหลังจากการกระตุ้นสมองสิ้นสุดลง

นักวิจัยกล่าวว่าขณะนี้ยังไม่เป็นที่แน่ชัดว่าประโยชน์เรื่องการช่วยปรับปรุงความจำจากการใช้กระแสไฟฟ้ากระตุ้นสมองนี้จะอยู่ได้นานแค่ไหน แต่งานวิจัยก่อนหน้านี้ชี้ให้เห็นว่าความจำระยะสั้นอาจจะอยู่ได้นานถึงห้าชั่วโมงหรือมากกว่านั้นหลังจากที่การกระตุ้นสิ้นสุดลง

Robert Reinhart เห็นด้วยว่าจำเป็นต้องมีการศึกษาวิจัยเพิ่มเติมก่อนที่นำไปทดสอบเพื่อการบำบัดรักษาอย่างเป็นทางการได้

ข้อมูลด้านประชากรของสหรัฐระบุว่าภายในปี 2030 หรืออีก 11 ปีต่อจากนี้ราว 20 เปอร์เซ็นต์ของคนอเมริกันจะมีอายุวัยเกษียณ และเรื่องนี้จะเพิ่มความต้องการเรื่องการดูแลทางการแพทย์ขึ้นอีกมากด้วย
","https://www.stkc.go.th/sites/default/files/stiarticle_images/1555556000.jpg"
"1711","ยาจำนวนมากมีส่วนประกอบที่ไม่มีตัวยาแต่ก่อให้เกิดอาการแพ้","Wed, 2019-04-10 09:49","http://www.stkc.go.th/node/1711","วิทยาศาสตร์การแพทย์","","รายงานที่ตีพิมพ์เมื่อราวกลางเดือนมีนาคมที่ผ่านมาในวารสาร Science Translational Medicine ชี้ว่า ยารักษาโรคชนิดต่างๆ มักมีส่วนผสมที่เรียกว่าส่วนผสมที่ไม่มีฤทธิ์รวมอยู่ด้วย ซึ่งเป็นเหตุให้เกิดอาการเเพ้หรืออาการท้องร่วง อาเจียนหรือปวดท้อง สำหรับคนที่แพ้ส่วนประกอบที่ผสมอยู่ในยาเหล่านี้

ยารักษาโรคอาจมีส่วนประกอบที่ไม่มีฤทธิ์รักษาโรคผสมอยู่ เช่น กลูเตน เเลคโตส หรือสีย้อม ที่อาจทำให้เกิดอาการแพ้บางอย่างในผู้ป่วยบางคน

ด็อกเตอร์จีโอวานนี ทราเวิร์สโซ (Dr. Giovanni Traverso) แพทย์ระบบทางเดินอาหารริเริ่มการวิจัยนี้ หลังจากคนไข้โรคเซลิแอคของเขามีอาการแพ้ยารักษาโรคที่มีกลูเตนผสมอยู่

เขากล่าวว่ายังมีความเข้าใจกันน้อยมากเกี่ยวกับผลกระทบที่อาจเกิดขึ้นได้จากส่วนผสมที่ไม่มีฤทธิ์รักษาโรคในยารักษาโรค

การศึกษานี้วิเคราะห์ข้อมูลเกี่ยวกับส่วนผสมที่ไม่มีฤทธิ์รักษาโรคจากฐานข้อมูลเกี่ยวกับยาตามใบสั่งเเพทย์เเละยาที่ซื้อได้ตามร้านขายยามากกว่า 42,000 ชนิด

การวิจัยนี้พบว่ายารักษาโรคหนึ่งเม็ดมีส่วนผสมที่ไม่มีฤทธิ์รักษาโรคอย่างน้อย 8 อย่าง เเต่ยาบางชนิดอาจมีส่วนประกอบที่ไม่มีฤทธิ์รักษาโรคถึง 20 อย่างหรือมากกว่านั้น

แม้ส่วนผสมที่น่ากังวลส่วนมากในยารักษาโรคมีอยู่ในปริมาณเล็กน้อยเท่านั้น แต่นักวิจัยชี้ว่าร้อยละ 39 ของผู้สูงวัยที่กินยาตามใบสั่งเเพทย์วันละอย่างน้อย 5 ชนิด ดังนั้นปริมาณเล็กน้อยจากตัวยาเเต่ละตัวเมื่อรวมกันเเล้วก็ค่อนข้างสูง 

บรรดาผู้ผลิตยาได้ออกคำเตือนเเล้วบนฉลากยารักษาโรค หากยานั้นๆ มีส่วนผสมของน้ำมันถั่วสกัด และทางสำนักงานอาหารและยาแห่งสหรัฐฯกำลังพิจารณาข้อเสนอที่ว่า ควรมีการติดคำเตือนบนฉลากยาที่มีส่วนผสมของกลูเตนด้วย

(เรียบเรียงโดยทักษิณา ข่ายแก้ว วีโอเอภาคภาษาไทยกรุงวอชิงตัน)","https://www.stkc.go.th/sites/default/files/stiarticle_images/1554864593.jpg"
"1708","เกาหลีใต้เปิดตัว 'เครือข่าย 5G' ประเทศแรกในโลก","Tue, 2019-04-09 09:01","http://www.stkc.go.th/node/1708","วิศวกรรมศาสตร์และเทคโนโลยี","","เมื่อวันพฤหัสบดีที่แล้ว เกาหลีใต้เปิดตัวเครือข่ายอินเทอร์เน็ตความเร็วสูง 5G ทั่วประเทศเป็นครั้งแรก ซึ่งเร็วกว่ากำหนดการเดิมสองวัน ถือเป็นประเทศแรกในโลกที่เริ่มใช้เครือข่ายอินเทอร์เน็ตความเร็วสูงนี้

ที่ผ่านมา เกาหลีใต้ได้ชื่อว่าเป็นหนึ่งในประเทศที่มีเทคโนโลยีก้าวล้ำนำหน้าประเทศอื่น โดยรัฐบาลกรุงโซลตั้งเป้าว่าการเปิดตัวเครือข่าย 5G นี้จะช่วยกระตุ้นเศรษฐกิจเกาหลีใต้ได้อีกทางหนึ่ง

ก่อนหน้านี้มีข่าวว่า บริษัทโทรคมนาคม Verizon อาจเปิดตัวเครือข่าย 5G เร็วขึ้นกว่าเดิม ทำให้บริษัทผู้ให้บริการโทรคมนาคมในเกาหลีใต้ต้องเลื่อนเปิดตัวให้เร็วขึ้นเช่นกัน เพื่อให้ได้ชื่อว่าเป็นประเทศแรกในโลกที่มีเครือช่าย 5G ตามรายงานของสำนักข่าว Yonhap

ซึ่งทาง Verizon นั้น แม้จะเปิดตัว 5G จริงเมื่อวันพุธที่ผ่านมา แต่ยังจำกัดเฉพาะในแถบนครชิคาโกและนครมินนิอาโพลิสเท่านั้น

สำนักข่าว Yonhap รายงานด้วยว่า บริษัท SK Telecom ของเกาหลีใต้ เปิดตัวเครือข่าย 5G เร็วกว่า Verizon ของสหรัฐฯ สองชั่วโมง และมีคนดังของเกาหลีใต้ 6 คนที่เป็นลูกค้าชุดแรกของเครือข่ายนี้ รวมถึงสมาชิกวงเค-ป๊อป EXO และนักกีฬาสเก็ตน้ำแข็งโอลิมปิกจากเกาหลีใต้ คิม ยู-นา

สำหรับประชาชนทั่วไปในเกาหลีใต้ สามารถเริ่มใช้เครือข่าย 5G ได้เมื่อวันศุกร์ที่ผ่านมา ซึ่งเป็นวันเดียวกับที่บริษัทซัมซุง เปิดตัวโทรศัพท์มือถือรุ่นใหม่ Galaxy S10 5G ซึ่งบอกว่าเป็นมือถือรุ่นแรกที่สามารถรองรับเครือข่าย 5G ได้ในตัว

ผู้เชี่ยวชาญระบุว่า เครือข่าย 5G จะสามารถเชื่อมต่ออินเทอร์เน็ตได้เร็วกว่า 4G ถึง 20 เท่า คือสามารถดาวน์โหลดหนังหนึ่งเรื่องในเวลาไม่ถึง 1 วินาที","https://www.stkc.go.th/sites/default/files/stiarticle_images/1554775262.jpg"
"1702","นักวิจัยพบ เพลง “ดั๊บสเตป” ช่วยลดความเสี่ยงจากยุงกัดได้","Fri, 2019-04-05 15:19","http://www.stkc.go.th/node/1702","วิทยาศาสตร์ธรรมชาติ","","การวิจัยทางวิทยาศาสตร์ชิ้นล่าสุด ระบุว่า หนทางหลบหลีกการถูกยุงกัด อาจจะง่ายขึ้นเพียงแค่เปิดเพลงฟัง ..

การวิจัยที่ตีพิมพ์ในวารสารการแพทย์ Acta Tropica เมื่อ 25 มีนาคมที่ผ่านมา เผยผลการทดสอบว่าเพลงดั๊บสเต็ป หนึ่งในแนวดนตรีอิเล็กทรอนิกส์ที่มีต้นกำเนิดจากอังกฤษ อาจมีส่วนช่วยให้ลดความเสี่ยงจากยุงกัดได้


คณะวิจัยนานาชาติที่เชี่ยวชาญด้านยุงและโรคที่มียุงเป็นพาหะ บอกว่า เสียง มีส่วนสำคัญในการผสมพันธุ์ ความอยู่รอด และการรักษาจำนวนประชากรของสัตว์หลายชนิด ทีมวิจัยจึงเน้นไปที่ปฏิกิริยาจากเพลงแนวอิเล็กทรอนิกส์ ที่มีผลต่อการออกล่า โจมตี รวมทั้งผสมพันธุ์ของยุงลาย ที่เป็นพาหะของไข้เลือดออกและไวรัสซิกา และพบว่าแนวเพลงนี้อาจจะใช้เป็นยากันยุงได้

นักวิทยาศาสตร์ที่ทำการศึกษาเรื่องนี้ บอกว่า สำหรับแมลงแล้ว เพลงที่มีคลื่นความถี่ต่ำจะกระตุ้นให้เกิดปฏิสัมพันธ์ทางเพศ แต่เสียงรบกวนจะกระทบกับกระบวนการดังกล่าว

ในการศึกษาพบว่ายุงลายเพศเมียเลือกจะสนุกสนานกับเพลงดั๊บสเต็ปก่อนจะไปกัดเป้าหมาย และโอกาสดูดเลือดก็ลดลง นอกจากนี้ ยุงที่อยู่ในสภาพแวดล้อมที่มีเพลงแนวดั๊บสเต็ป จะผสมพันธุ์น้อยลงด้วย

การทดลองได้ใช้บทเพลงหลายแนว แต่ที่เห็นได้ชัดเจน คือ เพลงแนวดั๊บสเต็ป ของศิลปินชาวอเมริกัน สกริลเล็กซ์ (Skrillex) ซึ่งทีมวิจัยใช้เพลงดังของเขาอย่าง 'Scary Monsters And Nice Sprites' ที่มีระดับคลื่นเสียงสูงและต่ำมากอยู่ในเพลงเดียวกันมาทดลอง


​

โดยแบ่งเป็นยุงลายที่ไม่ได้ฟังเพลง กับยุงลายที่อยู่ในสิ่งแวดล้อมที่มีเพลงนี้อยู่ ปรากฏว่า ยุงลายเพศเมียที่อยู่ในสภาพแวดล้อมที่มีเพลงแนวดั๊บสเต็ปอยู่ มีแนวโน้มที่จะกัดน้อยกว่าเมื่อเทียบกับยุงที่อยู่ในสภาพแวดล้อมที่ไร้เสียงเพลง

ทีมวิจัยมองว่า การศึกษาครั้งนี้ อาจต่อยอดไปถึงการพัฒนาอุปกรณ์ป้องกันยุงที่ใช้เสียงเพลงเข้ามาช่วย เพื่อควบคุมและป้องกันโรคที่มียุงเป็นพาหะในอนาคตได้","https://www.stkc.go.th/sites/default/files/stiarticle_images/1554452387.jpg"
"1700","'Apple Watch' ประสบความสำเร็จในการตรวจจับสัญญาณของหัวใจที่ผิดปกติ","Thu, 2019-04-04 09:12","http://www.stkc.go.th/node/1700","วิศวกรรมศาสตร์และเทคโนโลยี","","การศึกษาฉบับใหม่ชี้ให้เห็นว่านาฬิกา Apple Watch สามารถระบุอัตราการเต้นของหัวใจที่ผิดปกติ ซึ่งอาจเชื่อมโยงกับสภาวะโรคหัวใจที่รุนแรงได้

ผู้ใช้นาฬิกา Apple Watch กว่า 400,000 คนเป็นอาสาสมัครเข้าร่วมการศึกษาครั้งนี้ ซึ่งเป็นโครงการของนักวิจัยที่คณะแพทย์ศาสตร์มหาวิทยาลัยสแตนฟอร์ด

Apple บริษัทเทคโนโลยีอเมริกัน เป็นผู้มอบทุนสนับสนุนการศึกษาวิจัยครั้งนี้ และผลลัพธ์จากการศึกษาถูกนำเสนอในที่ประชุมใหญ่เรื่องสุขภาพหัวใจที่รัฐนิวออร์ลีนส์

นักวิจัยค้นหาสัญญาณของหัวใจห้องบนเต้นผิดจังหวะ ซึ่งเป็นรูปแบบของการเต้นของหัวใจผิดปกติที่พบบ่อยที่สุด สภาวะดังกล่าวเรียกว่า ""a-fib"" เป็นผลมาจากการยิงสัญญาณไฟฟ้าที่ผิดปกติในห้องบนของหัวใจ

ผู้ที่มีภาวะหัวใจห้องบนเต้นผิดจังหวะจะรู้สึกถึงการเปลี่ยนแปลงของการเต้นของหัวใจตัวเอง ในขณะที่คนอื่นไม่สามารถรู้สึกได้ ด้วยเหตุนี้เองหลายๆ จึงคนไม่ทราบว่าตัวเองมีปัญหาเกี่ยวกับหัวใจ

ผู้ที่มีสภาวะ a-fib ที่ไม่ได้รับการรักษาจะมีโอกาสเกิดภาวะเส้นโลหิตอุดตันในสมองมากกว่าคนทั่วไปถึง 5 เท่า และในสหรัฐ a-fib ทำให้มีผู้เสียชีวิตราวปีละ 130,000 คน และเข้าโรงพยาบาล ปีละ 750,000 คน

อาสาสมัครที่เข้าร่วมในการศึกษานี้สวมนาฬิกา Apple Watch เป็นระยะเวลานานในช่วงปี พ.ศ. 2560 และ 2561 นาฬิกาดังกล่าวมีแอพที่รวบรวมข้อมูลอย่างต่อเนื่องโดยที่ผู้ใช้ไม่ต้องทำอะไรเลย แต่จะใช้เทคโนโลยีแสงเซ็นเซอร์ของนาฬิกาเพื่อวัดการไหลเวียนของเลือด ระบบนี้ได้รับการออกแบบมาเพื่อช่วยระบุการเปลี่ยนแปลงที่อาจแสดงการเต้นผิดปกติของหัวใจ

นักวิจัยกล่าวว่า จากจำนวนอาสาสมัครทั้งหมด มีอยู่ประมาณ 2,000 คนที่ได้รับคำเตือนจากอุปกรณ์ว่าอาจมีปัญหาเรื่องโรคหัวใจ

อาสาสมัครเหล่านั้นได้รับคำแนะนำให้ติดต่อแพทย์ ซึ่งจะเป็นผู้ตัดสินใจว่าพวกเขาควรได้รับแผ่นแปะที่หน้าอกเพื่อเฝ้าดูการเต้นของหัวใจว่าผิดปกติหรือไม่ แผ่นแปะดังกล่าวใช้เทคโนโลยีบันทึกคลื่นไฟฟ้าหัวใจ (Electrocardiography หรือ ECG)

การศึกษาพบว่าผู้ที่ได้รับคำเตือนว่ามีอัตราการเต้นของหัวใจผิดปกติกำลังประสบกับภาวะ a-fib หรือภาวะหัวใจห้องบนเต้นผิดปกติในเวลานั้น และ 1 ใน 3 ของผู้ที่ได้รับคำเตือนและใช้แผ่นแปะวัดคลื่นไฟฟ้าหัวใจตรวจพบภายหลังว่ามี a-fib

นักวิจัยกล่าวว่า โดยรวมแล้วราว 57% ของอาสาสมัครที่เข้าร่วมในการศึกษานี้ได้พบแพทย์เพื่อเข้ารับการรักษา

Lloyd Minor หัวหน้าคณะแพทยศาสตร์ของมหาวิทยาลัย Stanford แถลงว่า ผลลัพธ์จากการศึกษานี้แสดงให้เห็นถึงสัญญาณที่ดีในการใช้เทคโนโลยีเพื่อสร้างสรรค์การดูแลรักษาสุขภาพที่สามารถคาดการณ์และป้องกันได้

แต่นักวิจัยด้านสุขภาพบางคนเตือนว่า ไม่ควรด่วนตัดใจสินใจจากการศึกษาที่ Apple เป็นผู้ให้เงินทุนสนับสนุนเพียงอย่างเดียว และเรียกร้องให้มีการศึกษาวิจัยเพิ่มเติมเพื่อวัดประสิทธิภาพของอุปกรณ์ที่สวมใส่นี้ว่าสามารถระบุชี้สัญญาณของโรคหัวใจได้จริงหรือไม่","https://www.stkc.go.th/sites/default/files/stiarticle_images/1554343947.jpg"
"1696","Google เปิดตัว  ""Lookout""  แอพใหม่เพื่อช่วยคนตาบอดสำรวจสิ่งรอบๆ ตัว","Wed, 2019-04-03 09:29","http://www.stkc.go.th/node/1696","วิศวกรรมศาสตร์และเทคโนโลยี","","ปัจจุบันมีแอพพลิเคชั่นที่ไม่ต้องเสียค่าใช้จ่ายที่ชื่อว่า Lookout สำหรับผู้ใช้ในสหรัฐฯ ที่ใช้ Google Pixel

แอพนี้ได้รับการเปิดตัวเป็นครั้งแรกในการประชุมนักพัฒนาซอฟท์แวร์ของบริษัท Google เมื่อเดือนพฤษภาคม ค.ศ. 2018 ตั้งแต่นั้นมาทางบริษัทได้ทำการทดสอบและทำงานเพื่อปรับปรุงคุณภาพผลลัพธ์ของแอพพลิเคชั่นนี้

แอพดังกล่าวนี้ใช้เทคโนโลยีที่คล้ายคลึงกับ Google Lens ซึ่งใช้เครื่องเรียนรู้ในการจดจำข้อความและวัตถุผ่านกล้อง จากนั้นผู้ใช้จะสามารถรับข้อมูลหรือดำเนินการที่เกี่ยวข้องกับข้อความและวัตถุที่ถูกบันทึกไว้

Lookout มีจุดมุ่งหมายเพื่อให้ความช่วยเหลือแก่ผู้ที่มีปัญหาทางสายตา โดยการใช้กล้องเพื่อจดจำข้อความและวัตถุ จากนั้นให้คำอธิบายภาพที่เห็นด้วยเสียง

อย่างไรก็ตาม Lookout ไม่ได้รับการออกแบบมาเพื่อให้สามารถอธิบายได้ทุกสิ่งทุกอย่าง แต่ใช้ในการค้นหาสิ่งที่ผู้คนส่วนใหญ่ให้ความสนใจ โดยแอพนี้สามารถเรียนรู้สิ่งสำคัญที่สุดสำหรับบุคคลนั้นๆ ได้เมื่อเวลาผ่านไป

Google ชี้ว่า แอพนี้จะทำงานได้ดีที่สุดเมื่อผู้ใช้สวมใส่อุปกรณ์ไว้รอบคอหรือในกระเป๋าโดยที่เลนส์กล้องชี้ออกไปข้างหน้า

แอพ Lookout จะมีการตั้งค่าหลักสามแบบสำหรับผู้ใช้

การตั้งค่าสำรวจ ได้รับการออกแบบมาเพื่อให้ความช่วยเหลือสำหรับผู้ที่ทำกิจกรรมประจำวันหรือใช้ระบุสิ่งต่างๆ ในสถานที่ใหม่ๆ

การตั้งค่าการช็อปปิ้ง สามารถจับภาพผลิตภัณฑ์และช่วยให้ผู้ใช้สามารถระบุจำนวนเงินของพวกเขา

การตั้งค่าการอ่านแบบเร็ว สามารถช่วยให้ผู้ใช้อ่านอีเมล์ อ่านป้ายต่างๆ หรือช่วยระบุสิ่งพิมพ์อื่นๆ ได้

นอกจากนี้ผู้ใช้ยังสามารถควบคุมแอพนี้โดยใช้ลายนิ้วมือสัมผัส เช่น การเปลี่ยนการตั้งค่าการทำงานหรือดูผลลัพธ์ล่าสุดที่กล้องจับได้ โดยจะมีรายละเอียดต่างๆ สามระดับที่สามารถเปิดใช้งานเพื่อให้ข้อมูลมากหรือน้อยตามที่ต้องการ

Google กล่าวว่า เป้าหมายของแอพนี้คือการช่วยให้ประชาชนเกือบ 253 ล้านคนในโลกที่ตาบอดหรือมีปัญหาการมองเห็นอย่างรุนแรงสามารถอยู่ได้ด้วยตัวเอง

ปัจจุบัน แอพนี้สามารถใช้ได้ในสหรัฐฯ เท่านั้น แต่ทางบริษัทคาดว่าต่อไปจะสามารถใช้ Lookout ในอุปกรณ์อื่นๆ และประเทศอื่นๆ ได้ในไม่ช้า","https://www.stkc.go.th/sites/default/files/stiarticle_images/1554258598.png"
"1693","การบำบัดด้วยคลื่นสนามแม่เหล็กสามารถบรรเทาอาการซึมเศร้าได้","Tue, 2019-04-02 09:53","http://www.stkc.go.th/node/1693","วิทยาศาสตร์การแพทย์","","ภาวะซึมเศร้านั้นเป็นมากกว่าแค่ความเสียใจ เป็นโรคร้ายแรงที่รบกวนชีวิตปกติของคนเรา เกิดความรู้สึกด้อยค่า สำหรับในกรณีร้ายแรงก็อาจสามารถฆ่าตัวตายได้ แต่ภาวะซึมเศร้าสามารถรักษาได้ด้วยการบำบัดโดยการพูดคุย การใช้ยา หรือทั้งสองอย่างรวมกัน นอกจากนี้ยังมีการรักษาที่ส่งคลื่นสนามแม่เหล็กไปยังสมองโดยตรง

Sonya Kibbee นักกายภาพบำบัดในโคลัมเบีย รัฐมิสซูรี่ ซึ่งโดยปกติเป็นคนร่าเริง แต่เมื่อปีที่แล้ว ภาวะซึมเศร้ารุนแรงทำให้เธอมีปัญหาในการตัดสินใจในเรื่องที่ง่ายๆ

Sonya เล่าวว่าแม้เพียงการตัดสินใจในเรื่องเล็กๆ น้อยๆ ที่ไม่จำเป็นต้องใช้ความคิด เธอก็ยังต้องคิดแล้วคิดอีก ซึ่งทำให้เธอเครียดมากขึ้นเพราะการตัดสินใจในเรื่องเล็กน้อยกลายเป็นเรื่องที่ยาก

ผู้ที่มีภาวะซึมเศร้ามักจะไม่มีชีวิตชีวา ไม่ร่าเริง และยังส่งผลต่อพฤติกรรมการกินการนอน ถึงแม้ว่าจะใช้ยาหรือเข้ารับการบำบัดแล้วก็ตาม

Sonya เคยคิดฆ่าตัวตายและเคยเข้ารับการรักษาในโรงพยาบาลหลายครั้ง จากนั้นเธอก็ได้ทราบเกี่ยวกับการรักษาที่เรียกว่า Transcranial Magnetic Stimulation หรือ TMS ซึ่งไม่เกี่ยวต้องผ่าตัดหรือไม่ต้องใช้ยาสลบ แต่เป็นการใช้ขดลวดเพื่อส่งกระแสแม่เหล็กที่ทรงพลังไปยังสมองโดยตรง

Muaid Ithman จิตแพทย์ที่มหาวิทยาลัยมิสซูรี่กล่าวว่า คลื่นสนามแม่เหล็กเหล่านี้จะไปกระตุ้นสารที่ทำหน้าที่ส่งสัญญาณระหว่างเส้นประสาทซึ่งเป็นสัญญาณทางเคมี และจะช่วยให้การสื่อสารระหว่างส่วนต่างๆ ของสมองที่มีผลต่ออารมณ์ดีขึ้น นานวันไปก็จะช่วยให้อาการซึมเศร้าดีขึ้นด้วย

Sonya Kibbee เล่าถึงการรักษาวิธีนี้ว่า เธอรู้สึกเหมือนโดนเคาะที่หัวเบาๆ ซึ่งอาจทำให้มีอาการปวดหัวได้ เธอจะทานยาแก้ปวดที่ไม่ต้องใช้ใบสั่งแพทย์ก่อนที่จะเข้ารับการรักษา หนึ่งสัปดาห์หลังจากนั้นเธอถึงได้สังเกตเห็นความแตกต่างที่แท้จริง

Sonya รู้สึกดีขึ้นมาก หลังจากที่เข้ารับการบำบัดรักษากว่า 30 ครั้ง อาการซึมเศร้าของเธอก็เกือบจะหายไปทั้งหมด

นายแพทย์ Muaid Ithman กล่าวว่าโดยทั่วไป 50 หรือ 60 เปอร์เซ็นต์ของผู้ที่ทนทุกข์ทรมานจากภาวะซึมเศร้าที่ไม่ตอบสนองต่อการรักษา มักจะตอบสนองต่อการรักษาด้วย TMS และหนึ่งในสามของคนเหล่านั้นก็จะเริ่มทุเลาลง ซึ่งหมายถึงอาการของพวกเขาจะหายไปอย่างสมบูรณ์

สถาบันสุขภาพจิตแห่งชาติสหรัฐฯ ชี้ว่า การศึกษาครั้งใหญ่ทั้งสองครั้งเกี่ยวกับความปลอดภัยของการรักษาด้วย TMS พบว่าผลข้างเคียงส่วนใหญ่คืออาการปวดหัวแบบเล็กน้อยถึงปานกลาง แต่เนื่องจากการรักษานี้ค่อนข้างใหม่ จึงยังไม่สามารถทราบถึงผลข้างเคียงระยะยาวได้ และจะต้องมีการศึกษาเพิ่มเติมในเรื่องนี้","https://www.stkc.go.th/sites/default/files/stiarticle_images/1554173602.jpg"
"1691","ภาวะโลกร้อนจุดพลังขับเคลื่อนทางสังคมของ ""คนรุ่นใหม่""","Mon, 2019-04-01 10:33","http://www.stkc.go.th/node/1691","วิทยาศาสตร์ธรรมชาติ","","พลังของเยาวชนเป็นแรงขับเคลื่อนสำคัญในหน้าประวัติศาสตร์การเมืองทั่วโลกมาตั้งแต่อดีต ซึ่งมีทั้งประสบความสำเร็จและล้มเหลว แต่สำหรับการเคลื่อนไหวทางสังคมครั้งใหม่ของเยาวชนทั่วโลก ในประเด็นการเปลี่ยนแปลงสภาพภูมิอากาศ หรือ Climate Change เมื่อกลางเดือนมีนาคมที่ผ่านมา สร้างความตระหนักถึงพลังของคนรุ่นใหม่ในศตวรรษนี้ได้อย่างน่าสนใจ

Alyssa Weissman นักเรียนมัธยมชาวอเมริกัน ลุกขึ้นกล่าวบนเวทีชุมนุมที่กรุงวอชิงตัน ว่าถึงเวลาแล้วที่พวกเราจะเลิกทำแค่เฝ้ามองดู ถึงเวลาแล้วที่เราจะตอบโต้บ้าง เพราะพวกเราคือกลุ่มคนที่จะต้องเป็นผู้นำในระดับนานาชาติในอนาคต

Alyssa เป็นหนึ่งในเด็กมัธยมชาวอเมริกันในกรุงวอชิงตันและปริมณฑล ที่ออกมาผละเรียนเพื่อเรียกร้องให้ตระหนักถึงปัญหาโลกร้อน เมื่อ 15 มีนาคมที่ผ่านมา เช่นเดียวกับนักเรียนในรุ่นราวคราวเดียวกันถึง 1.5 ล้านคน จากกว่า 100 ประเทศทั่วโลก ที่ร่วมชุมนุม School Strike for Climate ที่มาจาก Greta Thunberg นักเคลื่อนไหวด้านปัญหาโลกร้อนชาวสวีเดนวัย 15 ปี ที่ผลักดันให้มีการชุมนุมในเรื่องนี้อย่างจริงจังทั่วโลก



สำหรับ Patricia Maulden นักวิจัยจากมหาวิทยาลัย George Mason University ในเวอร์จิเนีย บอกว่า ผู้ใหญ่ในวันนี้ก็เคยเป็นเด็กมาก่อน และเคยมีการชุมนุมเคลื่อนไหวให้มีการเปลี่ยนแปลงในหลายด้าน แต่คุณรุ่นนี้หรือผู้ใหญ่ในปัจจุบันยังคง “ยึดติด” กับระบบหรือสิ่งที่เคยเป็นอยู่ ขณะที่เยาวชนและคนรุ่นใหม่เห็นว่าโลกกำลังเปลี่ยนแปลงไปแล้ว ประกอบกับการเข้ามาของสื่อสังคมออนไลน์ ได้เปิดโอกาสให้คนรุ่นใหม่เชื่อมต่อเรียนรู้กันได้ทั่วโลก ก็เป็นแรงผลักดันให้เกิดการเคลื่อนไหวในระดับโลกได้มากขึ้น

Patricia เห็นว่า ปัญหาการเปลี่ยนแปลงสภาพภูมิอากาศ เป็นสิ่งที่เยาวชนเข้าใจและเข้าถึงมากกว่าผู้ใหญ่ และพวกเขากังวลถึงอนาคตที่กำลังจะเกิดขึ้นในยุคของพวกเขา

Emma O’Driscoll ผู้ประท้วงในกรุงวอชิงตัน บอกว่า นี่คือหน้าที่ของนักอุดมการณ์รุ่นใหม่ ซึ่งต้องพิสูจน์ให้เห็นว่าแม้เราจะยังเด็กและอาจจะอ่อนประสบการณ์ แต่ไม่ได้หมายความว่าเราไม่มีความรู้ความเข้าใจในเรื่องนี้ เพราะเราได้ศึกษาในเรื่องนี้มาอย่างดีและมีความห่วงใยถึงอนาคตที่กำลังมาถึงและเราต้องการเปลี่ยนแปลงโลกใบนี้

Kevin Crandall นักเคลื่อนไหวอีกคน บอกว่า เนื่องจากเยาวชนในยุคนี้จะก้าวขึ้นมาเป็นกำลังของประเทศในอนาคต ปัญหาโลกร้อนจึงเป็นเรื่องที่สำคัญสำหรับเราเพราะนี่คืออนาคตของพวกเรา

การชุมนุม School Strike for Climate ไม่ใช่การเคลื่อนไหวทางสังคมครั้งแรกของวัยรุ่นอเมริกันยุคนี้ โดยเมื่อปีก่อนการเดินขบวน March for Our Lives ว่าด้วยการเรียกร้องให้มีกฏหมายควบคุมอาวุธปืนที่เข้มงวด หลังเหตุยิงกราดในโรงเรียนมัธยม Parkland รัฐฟลอริดา ซึ่งทำให้นักเรียนมัธยมเสียชีวิตอย่างน้อย 17 คน ทำให้เยาวชนอเมริกันไม่อาจทนกับความนิ่งเฉยของผู้ใหญ่ที่มีอำนาจทางการเมืองได้

นักวิจัยจาก George Mason University ยังไม่อาจประเมินได้ว่าการเคลื่อนไหวเรื่องโลกร้อนในอเมริกาจะดำเนินต่อไปได้อีกไกลหรือไม่ แต่อย่างน้อยเสียงจากเยาวชนที่นี่ได้รับความใส่ใจจากบุคคลที่มีชื่อเสียงและมีบทบาททางการเมือง อาทิ ฮิลลารี คลินตัน ลีโอนาร์โด ดีคาปริโอ และ สส.หญิงชาวอเมริกันเชื้อสายโซมาลี อิลฮาน โอมาร์ ที่ขึ้นกล่าวกับนักเรียนมัธยมที่มาชุมนุมที่กรุงวอชิงตัน ชื่นชมและขอบคุณเยาวชนทุกคนที่มาชุมนุมเพื่ออนาคตของตัวเอง และขอบคุณผู้ใหญ่ทุกคนที่มาร่วมชุมนุมเพื่อให้ความเชื่อมั่นกับเยาวชนเหล่านี้ว่าอนาคตของพวกเขายังคงมีอยู่

ณ วันนี้ก็ยังไม่อาจตอบได้ว่าการเคลื่อนไหวทางสังคมของเยาวชนทั่วโลกที่ยังอายุไม่ถึงเกณฑ์เลือกตั้ง จะสามารถสร้างการเปลี่ยนแปลงที่แท้จริงให้กับสังคมได้ในระดับโลกได้แค่ไหน แต่อย่างน้อยที่สุดก็สะท้อนถึงความร่วมมือร่วมใจของคนรุ่นใหม่ที่มีพลังที่สุดในศตวรรษนี้","https://www.stkc.go.th/sites/default/files/stiarticle_images/1554089622.jpg"
"1688"," ธารน้ำแข็งกรีนแลนด์เริ่มขยายตัวอีกครั้ง","Fri, 2019-03-29 10:06","http://www.stkc.go.th/node/1688","วิทยาศาสตร์ธรรมชาติ","","รายงานขององค์การอวกาศสหรัฐฯ หรือ นาซ่า (NASA) พบว่า ธารน้ำแข็งขนาดใหญ่บนเกาะกรีนแลนด์ที่เคยละลายและหดหายไปอย่างรวดเร็วที่สุดแห่งหนึ่งของโลก ได้เริ่มขยายตัวขึ้นอีกครั้ง

รายงานการศึกษาของนาซ่าที่เผยแพร่ในวารสาร Nature Geoscience เมื่อวันจันทร์ ระบุว่า ""ธารน้ำแข็งยาค็อบชาเวน (Jakobshavn)"" ซึ่งเคยหดหายไปราว 3 กิโลเมตร และบางลงเกือบ 40 เมตรต่อปี ตั้งแต่ปี ค.ศ.2012 เป็นต้นมานั้น ขณะนี้ได้เริ่มขยายตัวอีกครั้งในช่วงสองปีมานี้ ในอัตราคงที่

แต่นักวิทยาศาสตร์ผู้จัดทำรายงานชิ้นนี้เชื่อว่า การขยายตัวที่เกิดขึ้นเป็นปรากฏการณ์แบบชั่วคราวเท่านั้น

นักวิทยาศาตร์ด้านสภาพภูมิอากาศและธารน้ำแข็ง เจสัน บ็อกซ์ กล่าวว่า ธารน้ำแข็งยาค็อบชาเวนถือเป็นธารน้ำแข็งที่สำคัญที่สุดในกรีนแลนด์ เพราะเป็นสถานที่ที่ปล่อยน้ำแข็งออกมามากที่สุดในซีกโลกทางเหนือ

นักวิทยาศาสตร์ผู้นี้บอกด้วยว่า ที่ผ่านมาเรารู้แต่เพียงว่าธารน้ำแข็งนี้กำลังหดหายไปเรื่อยๆ ดังนั้นการที่มันขยายตัวอีกครั้งจึงสร้างความแปลกใจอย่างมาก แม้จะเป็นเพียงชั่วคราวก็ตาม แต่อย่างน้อยก็ทำให้รู้ว่าธารน้ำแข็งนี้ไม่ได้หดหายไปรวดเร็วอย่างที่คิด

คุณอลา คาร์เซนดาร์ นักธรณีวิทยาด้านธารน้ำแข็งขององค์การนาซ่า ผู้จัดทำรายงานชิ้นนี้ ชี้ว่า วงจรการไหลเวียนของน้ำตามธรรมชาติในแถบมหาสมุทรแอตแลนติกตอนเหนือ คือสาเหตุหลักที่ทำให้ธารน้ำแข็งขยายตัวเพิ่มขึ้น ซึ่งสอดคล้องกับความผันผวนของระดับอุณหภูมิของน้ำในมหาสมุทรบริเวณนั้น คล้ายกับปรากฎการณ์เอลนิญโญ่ที่เกิดในมหาสมุทรแปซิฟิก

โดยรายงานชิ้นนี้พบว่า จุดที่ธารน้ำแข็งยาค็อบชาเวนบรรจบกับมหาสมุทร คือที่อ่าวดิสโค มีอุณหภูมิของน้ำทะเลเย็นกว่าเมื่อสองปีก่อนราว 2 องศาเซลเซียส

อย่างไรก็ตาม แม้ว่านี่ถือเป็น ""ข่าวดี"" ในระยะสั้น แต่อาจเป็น ""ข่าวร้าย"" ในระยะยาว เพราะนักวิทยาศาสตร์ได้เรียนรู้ว่า อุณหภูมิของน้ำในมหาสมุทรมีบทบาทสำคัญต่อการขยายตัวหรือหดตัวของธารน้ำแข็งมากกว่าที่เคยคิดไว้

คุณจอช วิลลิส นักภูมิอากาศวิทยาของนาซ่า กล่าวว่า หลายสิบปีที่ผ่านมา ภาวะโลกร้อนจากน้ำมือของมนุษย์ ทำให้อุณหภูมิของน้ำในมหาสมุทรสูงขึ้นอย่างต่อเนื่อง ซึ่งอาจทำให้ธารน้ำแข็งนี้หดหายในอัตราที่รวดเร็วกว่าเดิมได้อีกในอนาคต และหมายถึงระดับน้ำทะเลที่อาจสูงขึ้นทั่วโลก

ด้านอาจารย์ เอียน จัคกิน แห่ง University of Washington ผู้เคยทำนายเหตุการณ์ลักษณะนี้ไว้เมื่อ 7 ปีก่อน ชี้ว่าจะเป็นเรื่องผิดพลาดร้ายแรง หากมีการแปลความหมายของการขยายตัวของธารน้ำแข็งกรีนแลนด์ในครั้งนี้ว่าเป็นความก้าวหน้าด้านการต่อสู้ภาวะโลกร้อน

เพราะในที่สุดแล้วปรากฏการณ์นี้ก็ไม่ต่างจากการที่ดัชนีหุ้นร่วงลงไปให้แตกตื่นกันเพียงชั่วครู่ชั่วยาม แต่ก็กลับขึ้นมาอีกครั้งตามแนวโน้มที่เกิดขึ้นในระยะยาว","https://www.stkc.go.th/sites/default/files/stiarticle_images/1553828777.jpg"
"1687","องค์การอนามัยโลกประกาศใช้ยาวัณโรคตัวใหม่กับผู้ป่วยดื้อยารุนแรง","Thu, 2019-03-28 13:34","http://www.stkc.go.th/node/1687","วิทยาศาสตร์การแพทย์","","วัณโรคเป็นโรคที่ทำให้มนุษย์เจ็บป่วยมานานหลายพันปีเเละยังคุกคามคนเราต่อไป วัณโรคยังคงเป็นโรคติดต่อที่เป็นอันตรายต่อชีวิตมากที่สุดในโลก โดยทำให้คนชีวิตวันละเกือบ 4,500 คน เเละทำให้มีคนติดเชื้อปีละ 10 ล้านคน

อย่างไรก็ตาม มีความคืบหน้าส่วนมากเกินขึ้นในส่วนของงานวินิจฉัยโรค การป้องกันเเละการรักษาโรค โดยองค์การอนามัยโลกหรือ WHO ชี้ว่า การบำบัดช่วยรักษาชีวิตคนเอาไว้ได้ 54 ล้านคนตั้งเเต่ปี ค.ศ. 2000 แต่องค์การอนามัยโลกเตือนว่าความคืบหน้านี้เสี่ยงที่จะหมดไป เพราะเกิดวัณโรคดื้อยาหลายขนานที่เรียกว่า MDR-TB

การบำบัดวัณโรคดื้อยาในปัจจุบันใช้เวลานาน 2 ปี เป็นการบำบัดด้วยการฉีดยาซึ่งสร้างความเจ็บปวดเเก่ผู้ป่วย เเละอาจมีผลข้างเคียงรุนแรงต่อร่างกาย 

WHO ชี้ว่า มีความหวังว่ายาบำบัดวัณโรคแบบใหม่ชนิดรับประทานที่กำลังนำออกมาใช้นี้จะมีประสิทธิภาพมากขึ้นในการควบคุมการเเพร่ระบาดของเชื้อวัณโรคดื้อยา 

เทเรซา คาสาเอวา (Tereza Kasaeva) ผู้อำนวยการโครงการวัณโรคสากลขององค์การอนามัยโลก กล่าวว่า ยาวัณโรคชนิดรับประทานตัวใหม่ที่ WHO เเนะนำนี้ มีผลข้างเคียงต่อร่างกายผู้ป่วยน้อยมาก

คาสาเอวากล่าวว่า เเน่นอนว่าการบำบัดด้วยยากินตัวใหม่จะง่ายกว่าเดิมมาก เเละไม่จำเป็นต้องเข้าพบเเพทย์หรือเจ้าหน้าที่พยาบาลเป็นประจำอีกต่อไปเพื่อรับการฉีดยาบำบัดวัณโรค เเละจากข้อมูลเกี่ยวกับประสิทธิภาพ ทางโครงการเชื่อว่าการบำบัดด้วยยากินแบบใหม่นี้จะได้ผลมากขึ้นอย่างมาก

รัฐบาลของแอฟริกาใต้ได้ประกาศแผนงานที่จะเริ่มใช้การบำบัดวัณโรคด้วยยากินเเบบใหม่นี้เเล้ว แต่ค่าใช้จ่ายของการบำบัดวัณโรคแบบใหม่นี้อยู่ที่ราว 2,000 ดอลล่าร์สหรัฐฯ ต่อคน ซึ่งประเทศรายได้น้อยไม่มีกำลังซื้อ

เธอกล่าวว่า แอฟริกาใต้กำลังเจรจากับบริษัทยาหลายแห่งเพื่อลดราคาลงมาที่ 400 ดอลล่าร์สหรัฐฯ ต่อคน

WHO ชี้ว่า แอฟริกาใต้เป็นหนึ่งใน 20 ชาติที่ได้รับผลกระทบมากที่สุดจากการระบาดของวัณโรคดื้อยา และชาติอื่นๆ ที่มีปัญหานี้ คือ รัสเซีย จีน อินเดีย ไนจีเรีย ปากีสถานเเละเวียดนาม

(เรียบเรียงโดย ทักษิณา ข่ายแก้ว วีโอเอภาคภาษาไทยกรุงวอชิงตัน)","https://www.stkc.go.th/sites/default/files/stiarticle_images/1553754882.jpg"
"1685","วัสดุมุงหลังคาต้านมลพิษช่วยแก้ปัญหาหมอกควันในแคลิฟอร์เนีย","Wed, 2019-03-27 13:38","http://www.stkc.go.th/node/1685","วิศวกรรมศาสตร์และเทคโนโลยี","","แคลิฟอร์เนียทางตอนเหนือมีชื่อเสียงในหลายๆ เรื่อง ไม่ว่าจะเป็นเรื่องแสดงแดด คลื่นทะเลและไวน์ แต่ก็มีเรื่องที่ทำให้เสื่อมเสียชื่อเสียงเช่นกัน นั่นก็คือ เรื่องหมอกควัน

หมอกควันคือสิ่งสะสมที่เป็นพิษจากไนโตรเจนและซัลเฟอร์ออกไซด์รวมทั้งควันและอนุภาคสกปรก ซึ่งทั้งหมดนี้รวมกันแล้วก่อให้เกิดหมอกควันในอากาศ แต่เทคโนโลยีใหม่บางอย่างอาจสามารถเปลี่ยนหลังคาให้เป็นเครื่องฟอกอากาศได้

ฝุ่นละอองสกปรกที่พ่นออกมาจากปลายท่อไอเสียรถยนต์ เป็นตัวการสำคัญอย่างหนึ่งที่ก่อให้เกิดปัญหาหมอกควันในแคลิฟอร์เนีย

แต่เม็ดฝุ่นเล็กๆ เหล่านี้อาจเป็นส่วนหนึ่งของการแก้ปัญหาหมอกควันของแคลิฟอร์เนียได้

บริษัท 3M ใช้วิธีการเคลือบวัสดุมุงหลังคาหลังคาด้วยเม็ด photocatalytic ขนาดเล็ก ซึ่งจะช่วยดึงอนุภาคฝุ่นละอองออกจากบรรยากาศ และทำปฏิกิริยาจนเปลี่ยนให้ฝุ่นเหล่านั้นกลายเป็นเกลือที่สามารถละลายในน้ำได้

เกลือจะเกาะติดกับแผ่นไม้มุงหลังคาจนกว่าน้ำค้างหรือน้ำฝนจะชะล้างมันกลับลงสู่ดิน

วิธีดังกล่าวเป็นวิธีการทางเคมีที่ง่ายๆ และสามารถใช้ได้ผล แต่วัสดุมุงหลังคาต้านมลพิษนั้นมีราคาสูงกว่าวัสดุมุงหลังคาทั่วๆ ไป

James Martinez เจ้าของบ้านในแคลิฟอร์เนียผู้หนึ่ง กล่าวว่า เมื่อมีการผลิตวัสดุมุงหลังคาซึ่งสามารถต้านมลพิษนี้ขึ้นมา แม้จะมีราคาแพง แต่เมื่อผู้คนหันมาใช้นวัตกรรมนี้จนกลายเป็นเรื่องปกติไป ท้ายที่สุดแล้วก็อาจจะทำให้ราคาถูกลงได้

อย่างไรก็ตาม แม้ว่าวัสดุมุงหลังคาเหล่านี้ใช้ได้ผลได้อย่างแน่นอน แต่ Ed Avol แห่งแผนกอนามัยสิ่งแวดล้อมของมหาวิทยาลัยเซาธ์เทิร์นแคลิฟอร์เนีย กล่าวว่า ยังคงมีคำถามที่เปิดกว้างอยู่ว่าวัสดุมุงหลังคาดังกล่าวจะสามารถใช้งานได้ดีมากน้อยแค่ไหน

บริษัท 3M ชี้แจงว่า เพื่อเป็นการลดค่าใช้จ่าย ทางบริษัทจะเคลือบหลังคาด้วยเม็ด photocatalytic เพียง 5% ของหลังคาใหม่ทุกหลัง เพื่อช่วยในการฟอกอากาศประหนึ่งมีต้นไม้ใหม่ถึงสามต้น

ฟังดูแล้วเหมือนจะไม่มากนัก แต่ลองนึกถึงความแตกต่างที่จะเกิดขึ้นหากทุกหลังคาเรือนในแคลิฟอร์เนียใช้วัสดุมุงหลังคาเพื่อช่วยฟอกอากาศ","https://www.stkc.go.th/sites/default/files/stiarticle_images/1553668732.jpg"
"1661","เมฆชนิดต่างๆ","Tue, 2019-03-26 09:53","http://www.stkc.go.th/node/1661","วิทยาศาสตร์ธรรมชาติ","","

เมฆซึ่งเกิดขึ้นในธรรมชาติมี 2 รูปร่างลักษณะคือ เมฆก้อน และเมฆแผ่น 

เราเรียกเมฆก้อนว่า “เมฆคิวมูลัส” (Cumulus) และเรียกเมฆแผ่นว่า “เมฆสเตรตัส” (Stratus) 
หากเมฆก้อนลอยชิดติดกัน เรานำชื่อทั้งสองมารวมกัน และเรียกว่า “เมฆสเตรโตคิวมูลัส” (Stratocumulus) 

ในกรณีที่เป็นเมฆฝน เราจะเพิ่มคำว่า “นิมโบ” หรือ “นิมบัส” ซึ่งแปลว่า “ฝน” เข้าไป 
เช่น เราเรียกเมฆก้อนที่มีฝนตกว่า “เมฆคิวมูโลนิมบัส” (Cumulonimbus) 
และเรียกเมฆแผ่นที่มีฝนตกว่า “เมฆนิมโบสเตรตัส” (Nimbostratus)



เราแบ่งเมฆออกเป็น 3 ระดับ คือ เมฆชั้นต่ำ เมฆชั้นกลาง และ เมฆชั้นสูง 

เมฆชั้นต่ำ (สูงไม่เกิน 2 กิโลเมตร) 

เมฆชั้นกลาง (2 - 6 กิโลเมตร) 
เราจะเติมคำว่า “อัลโต” ซึ่งแปลว่า “ชั้นกลาง” ไว้ข้างหน้า 
เช่น เราเรียกเมฆก้อนชั้นกลางว่า “เมฆอัลโตคิวมูลัส” (Altocumulus) 
และเรียกเมฆแผ่นชั้นกลางว่า “เมฆอัลโตสเตรตัส” (Altostratus) 

เมฆชั้นสูง (6 กิโลเมตรขึ้นไป) 
เราจะเติมคำว่า “เซอโร” ซึ่งแปลว่า “ชั้นสูง” ไว้ข้างหน้า 
เช่น เราเรียกเมฆก้อน ชั้นสูงว่า “เมฆเซอโรคิวมูลัส” (Cirrocumulus) 
เรียกเมฆแผ่นชั้นสูงว่า “เมฆเซอโรสเตรตัส” (Cirrostratus) 

และเรียกเมฆชั้นสูง ที่มีรูปร่างเหมือนขนนกว่า “เมฆเซอรัส” (Cirrus) 






1. เมฆชั้นต่ำ (Low Clouds) เกิดขึ้นที่ระดับต่ำกว่า 2 กิโลเมตร 

เมฆสเตรตัส (Stratus) 
เมฆแผ่นบาง ลอยสูงเหนือพื้นไม่มากนัก เช่น ลอยปกคลุมยอดเขามักเกิดขึ้นตอนเช้า 
หรือหลังฝนตก บางครั้งลอยต่ำปกคลุมพื้นดิน เราเรียกว่า “หมอก” 

เมฆสเตรโตคิวมูลัส (Stratocumulus) 
เมฆก้อน ลอยติดกันเป็นแพ ไม่มีรูปทรงที่ชัดเจน มีช่องว่างระหว่างก้อนเพียงเล็กน้อย 
มักเกิดขึ้นเวลาที่อากาศไม่ดี และมีสีเทา เนื่องจากลอยอยู่ในเงาของเมฆชั้นบน 

เมฆนิมโบสเตรตัส (Nimbostratus) 
เมฆแผ่นสีเทา เกิดขึ้นเวลาที่อากาศมีเสถียรภาพ ทำให้เกิดฝนพรำๆ ฝนผ่าน หรือฝนตกแดดออก 
ไม่มีพายุฝนฟ้าคะนอง ฟ้าร้องฟ้าผ่า มักปรากฏให้เห็นสายฝนตกลงมาจากฐานเมฆ 

2. เมฆชั้นกลาง (Middle Clouds) เกิดขึ้นที่ระดับสูง 2 - 6 กิโลเมตร 

เมฆอัลโตคิวมูลัส (Altocumulus) 
เมฆก้อน สีขาว มีลักษณะคล้ายฝูงแกะ ลอยเป็นแพ มีช่องว่างระหว่างก้อนเล็กน้อย 

เมฆอัลโตสเตรตัส (Altostratus) 
เมฆแผ่นหนา ส่วนมากมักมีสีเทา เนื่องจากบังแสงดวงอาทิตย์ ไม่ให้ลอดผ่าน 
และเกิดขึ้นปกคลุมท้องฟ้าเป็นบริเวณกว้างมาก หรือปกคลุมท้องฟ้าทั้งหมด 

3. เมฆชั้นสูง (High Clouds) เกิดขึ้นที่ระดับสูงมากกว่า 6 กิโลเมตร 

เมฆเซอโรคิวมูลัส (Cirrocumulus) 
เมฆสีขาว เป็นผลึกน้ำแข็ง มีลักษณะเป็นริ้วคลื่นเล็กๆ มักเกิดขึ้นปกคลุมท้องฟ้าบริเวณกว้าง 

เมฆเซอโรสเตรตัส (Cirrostratus) 
เมฆแผ่นบาง สีขาว เป็นผลึกน้ำแข็ง ปกคลุมท้องฟ้าเป็นบริเวณกว้าง โปร่งแสง 
บางครั้งหักเหแสง ทำให้เกิดดวงอาทิตย์ทรงกลด และดวงจันทร์ทรงกลด เป็นรูปวงกลม สีคล้ายรุ้ง 

เมฆเซอรัส (Cirrus) 
เมฆริ้ว สีขาว รูปร่างคล้ายขนนก เป็นผลึกน้ำแข็ง มักเกิดขึ้นในวันที่มีอากาศดี ท้องฟ้าเป็นสีฟ้าเข้ม 

4. เมฆก่อตัวในแนวตั้ง (Clouds of Vertical Development) 

เมฆคิวมูลัส (Cumulus) 
เมฆก้อนปุกปุย สีขาวเป็นรูปกะหล่ำ ก่อตัวในแนวตั้ง เกิดขึ้นจากอากาศไม่มีเสถียรภาพ 
ฐานเมฆเป็นสีเทาเนื่องจากมีความหนามากพอที่จะบดบังแสง จนทำให้เกิดเงา 
มักปรากฏให้เห็นเวลาอากาศดี ท้องฟ้าเป็นสีฟ้าเข้ม 

เมฆคิวมูโลนิมบัส (Cumulonimbus) 
เมฆก่อตัวในแนวตั้ง พัฒนามาจากเมฆคิวมูลัส มีขนาดใหญ่มากปกคลุมพื้นที่ครอบคลุมทั้งจังหวัด 
ทำให้เกิดพายุฝนฟ้าคะนอง หากกระแสลมชั้นบนพัดแรง ก็จะทำให้ยอดเมฆรูปกะหล่ำ 
กลายเป็นรูปทั่งตีเหล็ก ต่อยอดออกมาเป็น เมฆเซอโรสเตรตัส หรือเมฆเซอรัส 






“เมฆ” เกิดขึ้นได้ก็ต่อเมื่อมีการยกตัวของอากาศเท่านั้น 
กลไกที่ทำให้เกิดการเคลื่อนตัวของอากาศ ในแนวดิ่งเช่นนี้ มี 4 กระบวนการ ดังนี้ 

1. สภาพภูมิประเทศ (terrain) 
เมื่อกระแสลมปะทะภูเขา อากาศถูกบังคับให้ลอยสูงขึ้น (เนื่องจากไม่มีทางออกทางอื่น) 
จนถึงระดับควบแน่นก็จะกลั่นตัวเป็นหยดน้ำ 

ดังเราจะเห็นได้ว่า บนยอดเขาสูงมักมีเมฆปกคลุมอยู่ ทำให้บริเวณยอดเขามีความชุ่มชื้นและอุดมไปด้วยป่าไม้ 

และเมื่อกระแสลมพัดผ่านยอดเขาไป อากาศแห้งที่สูญเสียไอน้ำไป จะจมตัวลงจนมีอุณหภูมิสูงขึ้น 
ภูมิอากาศบริเวณหลังภูเขาจึงเป็นเขตที่แห้งแล้ง เรียกว่า “เขตเงาฝน” (Rain shadow) 





1. เมฆ จาก สภาพภูมิประเทศ สภาพ ภูมิประเทศ (terrain)


2. การเกิดเมฆ จากแนวปะทะ ของอากาศ (cold front / warm front) 

อากาศร้อนมีความหนาแน่นต่ำกว่าอากาศเย็น 
เมื่ออากาศร้อนปะทะกับอากาศเย็น อากาศร้อนจะเสยขึ้น 
และอุณหภูมิลดต่ำลงจนถึงระดับควบแน่น ทำให้เกิดเมฆและฝน 
ดังเราจะเคยได้ยินข่าวพยากรณ์อากาศที่ว่า 
ลิ่มความกดอากาศสูง (อากาศเย็น) ปะทะกับลิ่มความกดอากาศต่ำ (อากาศร้อน) ทำให้เกิดพายุฝน 





2. เมฆ จากแนวปะทะ ของอากาศ(cold front / warm front)




3. เมฆจาก อากาศบีบตัว (convergence) 

เมื่อกระแสลมพัดมาปะทะกัน อากาศจะยกตัวขึ้น 
ทำให้อุณหภูมิลดต่ำลงจนเกิดอากาศอิ่มตัว 
ไอน้ำในอากาศควบแน่นเป็นหยดน้ำ กลายเป็นเมฆ 





3. เมฆจาก อากาศบีบตัว (convergence)


4. เมฆ จากการพาความร้อน (thermal) 

พื้นผิวของโลกมีความแตกต่างกัน จึงมีการดูดกลืนและคายความร้อนไม่เท่ากัน 
จึงมีผลทำให้กลุ่มอากาศที่ลอยอยู่เหนือมัน มีอุณหภูมิแตกต่างกันไปด้วย โดยเฉพาะอย่างยิ่งในช่วงฤดูร้อน 
(ตัวอย่างเช่น กลุ่มอากาศที่ลอยอยู่เหนือพื้นคอนกรีตจะมีอุณหภูมิสูงกว่ากลุ่มอากาศที่ลอยอยู่เหนือพื้นหญ้า) 
กลุ่มอากาศที่มีอุณหภูมิสูงมีความหนาแน่นน้อยกว่าอากาศในบริเวณโดยรอบ จึงลอยตัวสูงขึ้น 
ดังเราจะเห็นว่า ในวันที่มีอากาศร้อน นกเหยี่ยวสามารถลอยตัวอยู่เฉยๆ โดยไม่ต้องขยับปีกเลย ","https://www.stkc.go.th/sites/default/files/stiarticle_images/1553568811.jpg"
"1657","ดื้อยาปฏิชีวนะ: จับตามองแบคทีเรียกลายพันธุ์และพัฒนาการดื้อยาแบบทันควัน","Mon, 2019-03-25 10:56","http://www.stkc.go.th/node/1657","วิทยาศาสตร์การแพทย์","","เคยสงสัยไหมว่า แบคทีเรียพัฒนาตัวเองเพื่อเอาชนะยารักษาโรคได้อย่างไร นักวิทยาศาสตร์มหาวิทยาลัยฮาร์วาร์ดนำเสนอการทดลองนี้ เพื่อให้เห็นว่า พวกมันพัฒนาตัวเองได้เร็วแค่ไหน


นักวิทยาศาสตร์ ม.ฮาร์วาร์ด เลี้ยงแบคทีเรีย อี.โคไล ในจานเพาะเลี้ยงขนาดใหญ่ เพื่อดูว่า พวกมันพัฒนาการดื้อยาปฏิชีวนะอย่างไร

ที่แถบนอกของจานเพาะเลี้ยงไม่มียาปฏิชีวนะ ถัดเข้ามามียา 1 โดส ที่ปกติใช้ฆ่า อี.โคไล ได้ ความแรงของยา เพิ่มเป็น 10 เท่า แล้วก็ 100 เท่า สุดท้ายที่แถบในสุดยาปฏิชีวนะแรงกว่าปกติ 1,000 เท่า

จากนั้น พวกเขาได้ใส่เชื้อ อี.โคไล ที่ปลายสุดแต่ละด้านของจานเพาะเลี้ยง เชื้อ อี.โคไล ปกติ จะแพร่ไปบริเวณที่ไม่มียาปฏิชีวนะ แต่พวกมันจะตาย เมื่อเจอกับยาโดสแรก แต่สายพันธุ์ที่ดื้อยาจะทะลวงไปได้ มันแพร่ไป และเอาชนะยาที่มีความแรงหนึ่งโดสได้

แบคทีเรียบนผิวหนังมนุษย์เริ่มกลายพันธุ์ เสี่ยงทำให้ติดเชื้อ-ดื้อยารุนแรง
แบคทีเรียในน้ำลายหมีสีน้ำตาลอาจเป็นยาปฏิชีวนะชนิดใหม่
ขั้นต่อไป แบคทีเรียดื้อยานี้ต้องหยุดเพื่อปรับสภาพ แล้วพัฒนาการดื้อยาขึ้นมาใหม่ เพื่อให้รอดจากยาปฏิชีวนะที่มีความแรง 10 เท่า

เชื้อที่กลายพันธุ์ สามารถฝ่าไปได้ถึงความแรง 100 เท่า และสุดท้าย หลังจากพัฒนาการดื้อยาได้มากขึ้น แบคทีเรียนี้ก็รอดจากยาปฏิชีวนะที่มีความแรง 1,000 เท่าได้ แบคทีเรียนี้ใช้เวลาเพียง 10 วัน ในการพัฒนา จนดื้อยาได้อย่างเต็มที่","https://www.stkc.go.th/sites/default/files/stiarticle_images/1553486324.jpg"
"1652","ผึ้งกับช้าง...สู่การอยู่ร่วมกันของเกษตรกรไทยและช้างป่า","Fri, 2019-03-22 13:43","http://www.stkc.go.th/node/1652","วิทยาศาสตร์ธรรมชาติ","","เรามักจะได้เห็นข่าวช้างป่าเข้ามากิน หรือทำลายผลิตผลทางการเกษตรอยู่หลายครั้ง เกษตรกรจึงพยายามปกป้องผลิตผลของตนจนเกิดเรื่องน่าเศร้าขึ้นมากมาย 
เหตุการณ์เช่นนี้ไม่ได้เกิดขึ้นเฉพาะในประเทศไทยเท่านั้น เคนย่าก็เป็นอีกประเทศหนึ่งที่เกษตรกรต้องรับมือกับเหล่าช้างป่าเช่นกัน 

ดร. ลูซี่ คิง นักสัตววิทยาชาวอังกฤษ และทีมวิจัยในประเทศเคนย่า นำความรู้ด้านพฤติกรรมวิทยาของช้างมาใช้ประโยชน์ โดยสนใจพฤติกรรมการหวาดกลัวของช้างที่มีต่อผึ้ง 
ผิวหนังของช้างหนาจนเหล็กในของผึ้งไม่อาจทำอันตรายได้ แต่ทำไมช้างจึงกลัวผึ้งตัวเล็ก ๆ นั่นเพราะดวงตา ใบหู และปลายงวงของช้างเป็นส่วนที่บอบบาง เมื่อส่วนเหล่านี้
ถูกผึ้งต่อยจะทำให้เกิดการกลัว และเกิดการจดจำ อีกทั้งช้างเป็นสัตว์สังคมที่มีอายุยืน จึงมีพฤติกรรมการถ่ายทอดประสบการณ์ต่าง ๆ ให้กับโขลง โดยเฉพาะประสบการณ์จาก
การบาดเจ็บ

ทีมวิจัยดังกล่าวจึงจัดตั้งโครงการ Elephant and Bee Project เพื่อระดมทุนสร้างรั้วรังผึ้ง ซึ่งในเวลานั้นได้รับเงินจากกองทุน Disney และ กองทุน Save the Elephants 
โดยทดลองติดตั้งรังผึ้งจริงและรังผึ้งเปล่าปนกันรอบบริเวณเพาะปลูก จากการทดลองพบว่ารั้วรังผึ้งสามารถป้องกันผลิตผลทางการเกษตรจากโขลงช้างป่าได้ดี ทั้งยังสร้าง
รายได้เพิ่มให้แก่เกษตรกรจากการเก็บน้ำผึ้งขาย และราคาถูกกว่ารั้วไฟฟ้าถึง 5 เท่า ทำให้โครงการได้รับความสนใจ มีการนำรั้วรังผึ้งไปใช้ในพื้นที่การเกษตร 11 ประเทศ
ในทวีปแอฟริกา และ 4 ประเทศในทวีปเอเชีย ซึ่งประเทศไทยก็เป็นหนึ่งในนั้น




สถานีวิจัยสัตว์ป่าภูหลวง อ.ภูเรือ จ.เลย ได้มีการประสานงานกับทีมวิจัยในประเทศเคนย่า และทดลองนำรั้วรังผึ้งมาใช้ตั้งแต่ปี พ.ศ. 2558 พบว่ารั้วรังผึ้งสามารถปกป้องพื้นที่
เพาะปลูกจากช้างป่าได้ดี อีกทั้งเกษตรกรยังมีรายได้จากการเก็บน้ำผึ้งขาย โดยรังผึ้ง 1 รังสามารถให้ผลผลิตน้ำผึ้ง 6-7 กิโลกรัม กิโลกรัมละ 500-600 บาท ซึ่งนับว่าเป็นเรื่อง
ที่น่ายินดีอย่างยิ่ง ทำให้สมเด็จพระเทพรัตนราชสุดาฯ สยามบรมราชกุมารีมีพระดำริให้สนับสนุนการนำรั้วรังผึ้งมาใช้ เพื่อให้เกษตรกรสามารถอยู่ร่วมกับช้างป่าได้โดยไม่ทำร้าย
ซึ่งกันและกัน ปัจจุบันประเทศไทยมีการนำรั้วรังผึ้งมาใช้ในหลายพื้นที่เช่น พื้นที่การเกษตร อ.แก่งหางแมว จ.จันทบุรี เป็นต้น

ที่มา : 
http://elephantsandbees.com/","https://www.stkc.go.th/sites/default/files/stiarticle_images/1553236984.jpg"
"1649","วันน้ำโลก (World Water Day)","Thu, 2019-03-21 14:41","http://www.stkc.go.th/node/1649","วิทยาศาสตร์ธรรมชาติ",""," น้ำ เป็นสิ่งที่มีความสำคัญยิ่งต่อระบบนิเวศและสิ่งมีชีวิตทุกชนิดบนโลก โดยเฉพาะมนุษย์ใช้ประโยชน์จากน้ำในการอุปโภคบริโภคเพื่อหล่อเลี้ยงชีวิต รวมถึงใช้ในภาคการเกษตรและ อุตสาหกรรมซึ่งเป็นพื้นฐานสำคัญสำหรับการพัฒนาประเทศ แต่ในปัจจุบันการเพิ่มขึ้นอย่างรวดเร็วของจำนวนประชากรและการเจริญเติบโตทางเศรษฐกิจโลก ทำให้เกิดความต้องการใช้น้ำมากขึ้นในทุกภาคส่วน ประกอบกับโลกกำลังเผชิญกับปัญหาภาวะโลกร้อนที่ส่งผลกระทบต่อวัฏจักรของน้ำบนโลก ซึ่งนำไปสู่ปัญหาและวิกฤติความมั่นคงด้านน้ำ โดยเฉพาะปัญหาการขาดแคลนน้ำสะอาดของประชากรทั่วโลก

     ด้วยเหตุนี้ องค์การสหประชาชาติ ได้ตระหนักถึงปัญหาการขาดแคลนน้ำที่ทวีความรุนแรงมากขึ้น และอาจก่อให้เกิดปัญหาการแย่งชิงทรัพยากรน้ำขึ้นได้ในอนาคต ดังนั้น ในปี ค.ศ.1992 สมัชชาสหประชาชาติ ได้ประกาศให้วันที่ 22 มีนาคม ของทุกปีเป็น วันน้ำโลก หรือ World Water Day เพื่อระลึกถึงความสำคัญของน้ำ ซึ่งเป็นความต้องการขั้นพื้นฐาน ของสิ่งมีชีวิตทุกชนิดในโลก อีกทั้งยังเป็นการกระตุ้นให้เกิดการตื่นตัวในหมู่มวลมนุษยชาติ ในเรื่องของการอนุรักษ์น้ำ และการพัฒนาแหล่งน้ำ โดยองค์การสหประชาชาติจะกำหนดหัวข้อประเด็นของวันน้ำโลกในแต่ละปีแตกต่างกันออกไป โดยวันน้ำโลก ในปี 2019 นี้ ได้จัดขึ้นภายใต้หัวข้อ “Leaving no one behind หรือ ไม่ทิ้งใครไว้ข้างหลัง” เนื่องจากปัจจุบันประชากรโลกกำลังเพิ่มขึ้นอย่างรวดเร็วและคาดว่าจะสูงถึง 9.8 พันล้านคน ในปี 2050 โดยปัจจุบันมีประชากรจำนวนมากดำรงชีวิตโดยปราศจากน้ำสะอาด ทั้งผู้หญิง เด็ก ผู้อพยพ และอีกหลายๆ ชีวิต ต้องดิ้นรนหาน้ำสะอาดมาใช้เพื่อการเจริญเติบโตและความอยู่รอดของตนเอง ในบางครั้งคนเหล่านี้มักถูกมองข้ามและถูกเลือกปฏิบัติ ทำให้ไม่สามารถเข้าถึงน้ำที่สะอาดและปลอดภัยได้ โครงการวันน้ำโลก ปี 2019 จึงมุ่งเน้นให้ทุกคนได้รับน้ำที่สะอาดและปลอดภัยอย่างเท่าเทียมกัน

     เนื่องในวันน้ำโลกปีนี้ หากพวกเราทุกคนช่วยกันรณรงค์อนุรักษ์น้ำ โดยการใช้ทรัพยากรน้ำอย่างเหมาะสม และรู้คุณค่า เช่น การประหยัดน้ำ การหมุนเวียนน้ำกลับมาใช้ใหม่ รวมถึงการป้องกันการเกิดมลพิษในแหล่งน้ำ เพียงเท่านี้ก็จะทำให้เรามีทรัพยากรน้ำไว้ใช้ได้อย่างยั่งยืนและตลอดไป

Webp.net resizeimage

 

ภาพจาก : https://www.shutterstock.com/th/image-photo/world-water-day-saving-quality-campaign-391442647 (Stock ID Photo : 391442647)
ที่มา : https://www.kehakaset.com/articles_details.php?view_item=783
คำค้น : วันน้ำโลก, World Water Day, อนุรักษ์น้ำ
ผู้เขียน : นายชนินทร์ สาริกภูติ","https://www.stkc.go.th/sites/default/files/stiarticle_images/1553154111.jpg"
"1645","มาตราริกเตอร์(Richter)กับแมกนิจูด(Magnitude)ต่างกันอย่างไร","Wed, 2019-03-20 09:36","http://www.stkc.go.th/node/1645","วิทยาศาสตร์ธรรมชาติ","","ชาลส์ ฟรานซิส ริกเตอร์ เป็นคนที่มีจิตใจฝักใฝ่ด้านดาราศาสตร์ ชอบการดูดาวเป็นชีวิตจิตใจ และอยากมีอาชีพทางด้านดาราศาสตร์  แต่โชคชะตาพลิกผัน จากฟ้าจากอวกาศมาสู่ดิน เมื่อโรเบอร์ต มิลลิแกน ผู้เป็นอาจารย์ที่ปรึกษา (ริกเตอร์เรียนระดับดุษฎีบัณฑิต สาขาฟิสิกส์ อยู่ในสถาบันเทคโนโลยีแห่งแคลิฟอร์เนีย) ขอให้เขาเป็นผู้ช่วยนักวิจัยที่ห้องปฏิบัติการด้านแผ่นดินไหว ณ สถาบันที่เขาเรียนอยู่

เมื่อมาทำงานที่ห้องปฏิบัติการด้านแผ่นดินไหว  ริกเตอร์ได้พบกับทีมงาน ของ แฮรี วูด ผู้ปฏิบัติงานอยู่ก่อนแล้ว ทีมของวูดกำลังทำโครงการวิจัยด้านแผ่นดินไหวบริเวณแคลิฟอร์เนียใต้ โดยใช้เครื่องตรวจแผ่นดินไหวแบบบิดของวูด-แอนเดอร์สัน (สูตรของริกเตอร์ต่อๆมาก็อ้างอิงจากเครื่องมือตัวนี้)

การวัดขนาดแผ่นดินไหวในสมัยนั้น วัดเป็น “มิลิเมตร” ของปากกาที่ขีดไปบนกระดาษ ปากกานี้ต่อมาจากเครื่องวัดแผ่นดินไหว ถ้าแผ่นดินไหวขนาดใหญ่ ปากกาก็ขีดเส้นสูงเรียกว่าแอมปริจูดสูง ถ้าเบาๆ เส้นก็จะเตี้ยๆ คือแอมปริจูดต่ำ

ตอนนั้น มีเครื่องวัดแบบงวูด-แอนเดอร์สันอยู่ 7 เครื่อง วางอยู่กระจายกันในแคลิฟอรเนี่ยร์ ริกเตอร์เสนอว่า ขนาดแผ่นดินไหวที่วัดได้แต่ละเครื่อง มันเป็นเส้นสูงไม่เท่ากัน เพราะห่างจากจุดแผ่นดินไหวไม่เท่ากัน อย่างนั้น ควรหาทางจัดการให้ทราบขนาดจริงๆ โดยหักลบระยะทางจากเครื่องวัด ( ริกเตอร์เอาผลวิจัยของ ดร.วาดาติ แห่งประเทศญี่ปุ่น ที่กล่าวถึงการเปรียบเทียบแผ่นดินไหวขนาดใหญ่ โดยอาศัยค่าการเคลื่อนที่ของพื้นดินตามระยะทาง มาประยุกต์ใช้ ) แต่ก็มาติดที่บางครั้ง ขนาดของแผ่นดินไหวใหญ่เกินจะวาดในกระดาษ เนื่องจากมีค่าตั้งแต่ 1 ถึง พันล้าน

ปัญหาเรื่องนี้ ริกเตอร์นำไปปรึกษา ดร.กูเตนเบอร์ก และก็ได้คำแนะนำ ให้ใช้ค่าแบบล็อกการิธึม (Logarithms) ซึ่งจะสามารถทำฝันให้เป็นจริงได้ เพราะค่าตัวเลช 1 พันเมื่อเท็กล็อกก็จะได้แค่ 3 หนึ่งล้านก็แค่ 6 ร้อยล้าน ก็แค่ 8 กลายเป็นเลขหน่วยน้อยๆในการพูดและอ้างอิง

เป็นอันว่า ริกเตอร์สามารถสรุปวิธีการหาขนาดของแผ่นดินไหว วู้ดก็แนะนำต่อว่าควรมีชื่อเรียกขนาดของแผ่นดินไหวที่คิดขึ้นได้นี้ (แตกต่างจาก “ความรุนแรง” ของแผ่นดินไหว ขนาดคือขนาด อย่าสับสน) ริกเตอร์ก็เห็นด้วย

ด้วยความที่เป็นคนรักด้านดาราศาสตร์ ริกเตอร์เสนอให้ใช้คำว่า “แมกนิจูด” แบบ เดียวกับความสว่างของดวงดาว มาเรียกขนาดของแผ่นดินไหว ที่คิดคำนวนขึ้นมาได้นี้ เป็นอันว่าในที่สุดก็เกิดการวัดขนาดแผ่นดินไหวก็เกิดขึ้นมา ในปี 1935 นั่นเอง

แต่ครับแต่ ผลงานแรกของริกเตอร์นี้ เป็นผลมาจากการตรวจแผ่นดินไหวเฉพาะในแคลิฟอร์เนีย ใต้ (ระยะไม่เกิน 600 กิโลเมตร) และได้จากการตรวจวัดของเครื่องตรวจแผ่นดินไหวแบบบิดของวูด-แอนเดอร์สัน ถ้าเอาไปวัดที่อื่น ค่าก็จะใช้ไม่ได้ หรือใช้เครื่องมืออื่น ก็ใช้ไม่ได้อีก จึงเรียกค่าขนาดแผ่นดินไหวของที่ริกเตอร์คิดค้นได้เป็นสูตรแรกนี้ว่า ขนาดแผ่นดินไหวแบบท้องถิ่น หรือ Local Magnitude หรือย่อว่า ML

ปีต่อมาคือ 1996 ริกเตอร์ได้พยายามหาวิธีวัดขนาดแผ่นดินไหวที่เอาไปใช้ได้ทั่วโลก และจากความร่วมมือของ ดร. กูเตนเบอร์ก ก็ได้พบวิธีการใหม่ สูตรใหม่ คือ ใช้ค่าแอมปลิจูดของคลื่นพื้นผิว (Surface Wave หรือ S-Wave) ที่มีช่วงคลื่นประมาณ 20 วินาที มาสร้างสูตร และก็ได้วิธีวัดขนาดแบบใหม่ที่ชื่อ Surface Wave Magnitude หรือย่อว่า MS ขึ้นมาอีก 1 สูตร

แต่หลังจากปีนั้น ริกเตอร์ก็ไม่ค่อยได้เข้าไปร่วมหาวิธีการวัดขนาดเพิ่มเติมกับดร. กูเตนเบอร์กอีก แต่ทางกูเตนเบอร์ก ไม่ได้หยุดแค่นั้น เขายังพยายามนำคลื่นแผ่นดินไหวแบบอื่นๆ เฟสอื่นๆ เช่น คลื่น P-Wave คลื่น pp มาพัฒนาหาทางวัดขนาดแผ่นดินไหวให้หลากหลายมากขึ้น

ปัจจุบัน มีมาตราการวัดขนาดแผ่นดินไหวมากมาย เช่น ML,MS,mb แต่ละมาตราก็มีข้อจำกัดต่างๆกัน เช่น บางมาตราไม่สามารถวัดแผ่นดินไหวขนาดใหญ่ๆได้  หลังๆมีการพัฒนามาตราวัดขนาด Mw ขึ้นมาหรือที่เรียกว่าขนาดแบบโมเมนต์ (Moment Magnitude) ซึ่งเป็นมาตราที่ใช้ช้วัดขนาดแผ่นดินไหวใหญ่ๆได้ดีโดยผิดเพี้ยนน้อยที่สุด

หลังจากเกิดแผ่นดินไหวทุกครั้ง เอเยนต์แต่ละเจ้า จะใช้มาตราที่ตัวเองคิดว่าเหมาะสมในการรายงานขนาด เช่น ใช้มาตราคลื่นผิว MS ใช้มาตราท้องถิ่น ML (หรือมาตราริกเตอร์) หรือ มาตราโมเมนต์ ซึ่งบางครั้งหลังแผ่นดินไหวอาจต้องใช้เวลาในการรอค่าและคำนวนซ้ำ เราจึงมักเห็นขนาดแผ่นดินไหวที่รายงานโดย USGS หรือ EMSC หรือ Geofon หรือเอเยนต์อื่นๆ ในชั่วโมงแรกๆของแผ่นดินไหวออกมาไม่เท่ากัน แต่จะค่อยๆปรับจนเท่ากันในที่สุด

เมื่อยังไม่แน่ใจว่าใช้แมกนิจูดไหน หรือมาตราไหนในการวัดขนาด การรายงานข่าวก็ไม่ต้องใส่ชื่อมาตราลงไป แค่บอกว่าเป็นแผ่นดินไหวขนาดเท่าไร หรือ แมกนิจูดเท่าไร ก็พอแล้ว

เช่น “เมื่อเวลา 09:38 เกิดแผ่นดินไหวแมกนิจูด 7.2 มีศูนย์กลางอยู่ที่เมืองโกเบ ประเทศญี่ปุ่น” เป็นต้น หรืออาจใช้ตัวย่อว่า M เฉยๆ ถ้ายังไม่รู้ว่ามาตราไหนแน่ เช่น M7.2 ก็ได้ หรือจะใช้ภาษาไทยล้วนก็ไม่ผิด เช่น “เมื่อเวลา 09:38 เกิดแผ่นดินไหวขนาด 7.2 มีศูนย์กลางอยู่ที่เมืองโกเบ ประเทศญี่ปุ่น”

อย่าบังอาจไปโกหกใครว่า มันเป็นมาตราริกเตอร์ เป็นอันขาด จนคุณแน่ใจว่าเค้าใช้ ML แน่ๆแล้ว เพราะมันอาจเป็น MS ก็ได้ หรือ MK Md ได้หมด คุณจะรู้ว่าเป็นริกเตอร์หรือไม่ก็ต่อเมื่อทางเอเยนต์ ระบุมาแน่ๆว่าเป็น ML

ที่แย่กว่านั้น คนไทยจำนวนมาก ตัดคำว่า “ตามมาตรา” ออกไป อาจเพราะความสะดวกปาก คำว่าริกเตอร์สำหรับคนไทย เลยกลายเป็นเมตร เป็นกิโลกกรัม เป็นหน่วยแผ่นดินไหวไปซะงั้น เช่นที่ได้ยินจนชินหูว่า แผ่นดินไหว 7.2 ริกเตอร์ 

ตัวเลขริกเตอร์    จัดอยู่ในระดับ    ผลกระทบ              อัตราการเกิดทั่วโลก

1.9 ลงไป        ไม่รู้สึก           ไม่มี ไม่สามารถรู้สึก   ได้                                                                                           8,000 ครั้ง/วัน
2.0-2.9          เบามาก          คนทั่วไปมักไม่รู้สึก แต่ก็สามารถรู้สึกได้บ้าง และตรวจจับได้ง่าย                                             1,000 ครั้ง/วัน
3.0-3.9          คนส่วนใหญ่รู้สึกได้ และบางครั้งสามารถสร้างความเสียหายได้ บ้าง                                                            49,000 ครั้ง/ปี
4.0-4.9          เบา               ข้าวของในบ้านสั่นไหวชัดเจน สามารถสร้างความเสียหายได้ ปานกลาง                                    6,200 ครั้ง/ปี
5.0-5.9          ปานกลาง        สร้างความเสียหายยับเยินได้กับสิ่งก่อสร้างที่ไม่ มั่นคง แต่กับสิ่งก่อสร้างที่มั่นคงนั้นไม่มีปัญหา          800 ครั้ง/ปี
6.0-6.9          แรง               สร้างความเสียหายที่ค่อนข้างรุนแรงได้ในรัศมีประมาณ 80 กิโลเมตร                                         120 ครั้ง/ปี
7.0-7.9          รุนแรง            สามารถสร้างความเสียหายรุนแรงในบริเวณกว้าง กว่า                                                           18 ครั้ง/ปี
8.0-8.9         รุนแรงมาก        สร้างความเสียหายรุนแรงได้ในรัศมีเป็นร้อย กิโลเมตร                                                           1 ครั้ง/ปี
9.0-9.9         'ล้างผลาญ'      ทุกสิ่งทุกอย่างในรัศมีเป็นพัน กิโลเมตร                                                                             1 ครั้ง/20 ปี
10.0 ขึ้นไป     ทำลายล้าง     ไม่มีบันทึกความเสียหายไว้    หายาก มาก                                                                        (ไม่ทราบจำนวนครั้งที่เกิด)

ข้อมูลเพิ่มเติม

1.จริงๆแล้วมาตราริกเตอร์(Ml เอ็ม แอล)ก็ยังมีอยู่แต่คำที่เขาใช้สากลจะเรียกว่า Local magnitude แต่ด้วยความที่ว่ามาตรานี้มีข้อจำกัดมาก เช่น ตำแหน่งจุดเกิดกับเครื่องมือวัดต้องห่างกันไม่เกิน 1500กม (ตัวเลขไม่ชัวร์นะครับ แต่ประมาณนี้) ชนิดของ seismometer(เครื่องมือวัดแผ่นดินไหว) ที่ใช้ ฯลฯ และที่สำคัญคือข้อมูลจะใช้ได้ ค่าจะไม่เกิน 7 (ปล.วิกิพีเดียไทยไม่ถูกนะครับงานนี้) แต่มาตรานี้จะมีข้อดีในการใช้วัดแผ่นดินไหวระดับพื้นที่คือไม่ไกลจากจุดเกิด มากนัก

2. นายริกเตอร์และทีมงาน รวมไปถึงนักวิจัยคนอื่นๆ ก็เจอปัญหานี้ก็พยายามหาทางแก้ไขโดยพยายามหามาตราใหม่ๆเช่น Body wave magnitude:mb (เอ็มเล็ก ห้อย บีเล็ก) ที่คำนวณจากคลื่นตัวกลาง, Surface wave magnitude:MS (เอ็มใหญ่ ห้อยด้วย S) ที่คำนวณจากคลื่นพื้นผิว ฯลฯ แต่ก็ล้วนมีข้อจำกัดเรื่องความอิ่มตัวของการวัด สุดท้ายไปได้มาตราที่เรียกว่า Moment magnitude:Mw มาตรานี้คำนวณจาก Focal machanism (หาคำไทยแปลยากครับ แต่รวมไปถึงโครงสร้างของแนวรอยเลื่อนที่ทำให้เกิดแผ่นดินไหว พลังงานที่ปล่อยออกมา ฯลฯ) ทำให้มาตรานี้แก้ปัญหาข้อจำกัดเรื่องการอิ่มตัวได้

3. ส่วนที่เรียกว่า magnitude เพราะริกเตอร์สนใจดาราศาสตร์ อันนี้ไม่ค่อยชัวร์ครับ แต่ความหมายของคำว่าแมกนิจูดหมายถึงความตามดิกฯออกฟอร์ดแปลว่า Greater size or importance of something; the degree to which something is large or important ก็คือ ขนาดความใหญ่ของอะไรสักอย่างอยู่แล้ว ก็ไม่รู้ว่าเกี่ยวกับความสนใจของริกเตอร์หรือปล่าว

4. อย่าสับสนเรื่องขนาด(Magnitude) กับความรุนแรง(Intensity):::ขนาดวัดโดยเครื่องมือวัด(seismometer) ความรุนแรงวัดจากความรู้สึกของคนกับความเสียหายของวัตถุต่างๆที่เราเห็นได้

แหล่งที่มา : http://www.physics2u.org/index.php?option=com_content&view=article&id=4309:2015-05-22-07-30-26&catid=62:2010-02-04-02-28-01&Itemid=90","https://www.stkc.go.th/sites/default/files/stiarticle_images/1553049364.jpg"
"1640","โบอิ้ง 737: ทำไมผู้ผลิตเครื่องบินของสหรัฐฯ ต้องหยุดการบิน 737 แม็กซ์ ทุกรุ่น ทั่วโลก?","Tue, 2019-03-19 13:44","http://www.stkc.go.th/node/1640","วิศวกรรมศาสตร์และเทคโนโลยี","","โบอิ้ง หยุดใช้งานเครื่องบินรุ่น 737 แม็กซ์ ทั่วโลก หลังจากเจ้าหน้าที่สอบสวนพบหลักฐานใหม่ที่จุดเกิดเหตุเครื่องบินสายการบินเอธิโอเปียนแอร์ไลน์สตก

บริษัทผลิตเครื่องบินของสหรัฐฯ ระบุว่า จะพักการใช้งานเครื่องบินทั้งหมด 371 ลำ

สำนักงานบริหารการบินแห่งชาติหรัฐฯ (Federal Aviation Administration--FAA) ระบุว่า หลักฐานใหม่รวมถึงข้อมูลดาวเทียมที่มีความละเอียด ทำให้ทางหน่วยงานต้องตัดสินใจห้ามใช้เครื่องบินรุ่นดังกล่าวชั่วคราว

ก่อนหน้านี้ ทาง FAA ยังไม่แสดงความชัดเจน ขณะที่หลายประเทศได้มีคำสั่งห้ามเกี่ยวกับเครื่องบินรุ่นดังกล่าวแล้ว

ผู้โดยสารและลูกเรือรวม 157 คน เสียชีวิตจากเหตุเครื่องบินตกเมื่อวันอาทิตย์ สายการบินเอธิโอเปียนแอร์ไลน์ส ระบุเมื่อวันพฤหัสบดีว่า อุปกรณ์บันทึกข้อมูลการบิน หรือ กล่องดำ จากเครื่องบินลำที่เกิดเหตุ ได้ถูกส่งไปยังกรุงปารีสเพื่อวิเคราะห์แล้ว

ทางสายการบินระบุทางทวิตเตอร์ว่า ""ผู้แทนของเอธิโอเปียนำโดยหน่วยงานสอบสวนอุบัติเหตุ ได้นำอุปกรณ์บันทึกข้อมูลการบินและอุปกรณ์บันทึกเสียงนักบินไปยังกรุงปารีสของฝรั่งเศส เพื่อการสอบสวน""

FAA ค้นพบอะไรแล้วบ้าง?

FAA ให้คณะเจ้าหน้าที่ที่สอบสวนจุดเกิดเหตุเครื่องบินสายการบินเอธิโอเปียนแอร์ไลน์สตก ทำงานร่วมกับคณะกรรมการความปลอดภัยทางการคมนาคมแห่งชาติ (National Transportation Safety Board--NTSB)

แดน เอลเวลล์ รักษาการผู้อำนวยการ FAA กล่าวเมื่อวันพุธว่า ""ทุกฝ่ายมีความชัดเจนแล้วว่า แนวเคลื่อนที่ของ [เที่ยวบิน] สายการบินเอธิโอเปียนแอร์ไลน์ส ใกล้เคียง หรือมีลักษณะคล้ายคลึงกับเที่ยวบินไลอ้อนแอร์มาก""

เขากล่าวเพิ่มเติมว่า ""หลักฐานที่เราพบบนพื้นดิน ทำให้มีความน่าจะเป็นมากขึ้นว่า เส้นทางการบินใกล้เคียงกับของไลอ้อนแอร์มาก""

ตอนแรก ประธานาธิบดีโดนัลด์ ทรัมป์ ของสหรัฐฯ ประกาศว่า FAA จะออกคำสั่งฉุกเฉิน หลังจาก ""ได้รับข้อมูลใหม่และหลักฐานทางกายภาพจากจุดเกิดเหตุ และจากจุดอื่น ๆ และผ่านทางการร้องขอ 2-3 เรื่อง""

สหรัฐฯ และบราซิล เป็นชาติล่าสุดที่พักการใช้งานโบอิ้ง 737 แม็กซ์ หลังจากหลายชาติก่อนหน้านี้ รวมถึง สหราชอาณาจักร, จีน, อินเดีย และออสเตรเลีย ได้พักการใช้งานเครื่องบินรุ่นดังกล่าวแล้ว

ก่อนหน้านี้ FAA ระบุว่า การตรวจสอบได้แสดงให้เห็นว่า ""ไม่พบปัญหาการทำงานอย่างเป็นระบบ"" และไม่มีเหตุผลที่จะพักการใช้งานเครื่องบินรุ่นดังกล่าว

เมื่อวันพุธที่ผ่านมา แคนาดา ได้พักการใช้งานเครื่องบินรุ่นดังกล่าว หลังจากนายมาร์ก การ์โน รัฐมนตรีคมนาคมของแคนาดา ระบุว่า เขาได้รับหลักฐานใหม่เกี่ยวกับเหตุเครื่องบินตก

เขากล่าวว่า ข้อมูลดาวเทียมแสดงให้เห็นความคล้ายคลึงกันระหว่างรูปแบบการบินของเครื่องบินโบอิ้ง 737 แม็กซ์ ที่ปฏิบัติการในแคนาดา และเครื่องบินของสายการบินเอธิโอเปียนแอร์ไลน์สที่เกิดเหตุตก

โบอิ้งว่าอย่างไรบ้าง

โบอิ้ง ผู้ผลิตเครื่องบินของสหรัฐฯ ระบุว่า ""มีความมั่นใจอย่างเต็มที่เกี่ยวกับความปลอดภัยของ 737 แม็กซ์""

อย่างไรก็ตาม ได้ระบุเพิ่มเติมว่า หลังจากได้หารือกับทาง FAA และ NTSB ทางบริษัทได้ตัดสินใจที่จะพักการใช้งานเครื่องบิน ""เพื่อป้องกันไว้ก่อนและเพื่อสร้างความมั่นใจด้านความปลอดภัยทางการบินแก่ประชาชน""

เดนนิส มุยเลนเบิร์ก ประธานและประธานเจ้าหน้าที่บริหารของโบอิ้ง กล่าวว่า ""เรากำลังทำทุกอย่างที่เราทำได้ เพื่อให้ทราบสาเหตุของอุบัติเหตุโดยร่วมมือกับเจ้าหน้าที่สอบสวน, เพิ่มความปลอดภัยและช่วยทำให้มั่นใจว่า เหตุนี้จะไม่เกิดขึ้นอีก""","https://www.stkc.go.th/sites/default/files/stiarticle_images/1552977872.jpg"
"1639","สัตว์โลกชนิดอื่นมีอารมณ์ความรู้สึกซับซ้อนเหมือนมนุษย์หรือไม่","Tue, 2019-03-19 13:41","http://www.stkc.go.th/node/1639","วิทยาศาสตร์ธรรมชาติ","","ความสามารถในการรู้สึกถึงความสุข ความเจ็บปวด และความกลัว ไม่ได้มีแค่ในมนุษย์เท่านั้น อันที่จริงอารมณ์ความรู้สึกเหล่านี้เป็นสิ่งสำคัญมากในการเอาตัวรอดของสิ่งมีชีวิตหลายสายพันธุ์

แล้วอารมณ์ความรู้สึกที่ซับซ้อน เช่น ความเศร้าโศกจากการสูญเสียบุคคลอันเป็นที่รัก หรือความไม่พอใจต่อความไม่เป็นธรรมแบบที่พบเห็นได้ในมนุษย์จะมีอยู่ในสัตว์ชนิดอื่นด้วยหรือไม่


นักวิทยาศาสตร์ด้านชีววิทยาวิวัฒนาการ ด้านพฤติกรรม และด้านสมอง พบว่าระบบประสาทของคนเรามีความคล้ายคลึงกับสัตว์บางชนิดอย่างน่าทึ่ง โดยเฉพาะสัตว์เลี้ยงลูกด้วยนมชนิดอื่น

ผู้เชี่ยวชาญชี้ว่า อารมณ์ความรู้สึกบางอย่างที่มักคิดว่าเกิดขึ้นเฉพาะในมนุษย์เพียงอย่างเดียว แต่ในความจริงแล้วกลับไม่ได้เป็นเช่นนั้น

นี่คือ 5 ตัวอย่างอารมณ์ที่กล่าวมาข้างต้น ซึ่งถูกพูดถึงในหนังสือเรื่อง The Emotional Intelligence of Animals (ความฉลาดทางอารมณ์ของสัตว์) ของ ดร.ปาโบล เฮอร์เรรอส ผู้เชี่ยวชาญด้านไพรเมตวิทยา และมานุษยวิทยา

1. ความรู้สึกถึงความยุติธรรม

ลองปฏิบัติอย่างลำเอียงต่อเจ้าลิงคาปูชินดูสิ คุณจะต้องเผชิญกับปฏิกิริยาอันเกรี้ยวโกรธของพวกมัน!
คนส่วนใหญ่สามารถรับรู้ได้ถึงความยุติธรรมและความอยุติธรรมเช่นเดียวกับลิงคาปูชิน

งานวิจัยจากศูนย์ไพรเมตเยอร์คีส์ ในเมืองแอตแลนตา ของสหรัฐฯ พบว่า ลิงพันธุ์นี้จะไม่ยอมให้ความร่วมมือเวลาที่พวกมันรู้สึกว่าได้รับการปฏิบัติอย่างไม่เป็นธรรม

นักวิจัยศึกษาเรื่องนี้โดยให้แตงกวากับลิงคาปูชินกลุ่มหนึ่งเพื่อให้ลิงมอบเหรียญพลาสติกเป็นการตอบแทน

แต่มีลิงตัวหนึ่งในกลุ่มได้รับผลองุ่น ซึ่งเป็นอาหารที่พวกมันโปรดปรานมากกว่าแตงกวา

เมื่อลิงตัวอื่นเห็นเช่นนั้น พวกมันจึงหยุดให้ความร่วมมือในการทดลองทันที แถมบางตัวยังแสดงอาการไม่พอใจด้วยการเขวี้ยงแตงกว่าใส่มนุษย์ด้วย

2. ความรู้สึกอยากแก้แค้น

ช้างที่มีใจผูกพยาบาทจะหาทางแก้แค้นคนที่ทำไม่ดีกับพวกมัน
มนุษย์แทบทุกคนคงจะมีความรู้สึกอยากแก้แค้นขึ้นในช่วงใดช่วงหนึ่งของชีวิต แต่เหตุใดสัตว์บางชนิดจึงมีความรู้สึกแบบนี้ด้วย

เมื่อปี 2016 โขลงช้างป่าบุกเข้าเมืองรานชีทางภาคตะวันออกของอินเดีย ทำให้ชาวเมืองต้องหนีตายกันจ้าละหวั่น ช้างโขลงนี้ต่างมองหาศพของช้างเพศเมียตัวหนึ่งที่ตายหลังจากพลัดตกลงไปในคลองชลประทาน

สัตว์หลายชนิดยังแสดงออกถึงความแค้นใจและความพยาบาทคนเลี้ยงที่มีความโหดร้ายด้วย

นอกจากนี้ ลิงชิมแปนซี ยังรู้ด้วยว่าใครเป็นมิตรและใครคือศัตรู และหากคู่อริทำร้ายเพื่อนของมันก็จะมีการแก้แค้นเกิดขึ้น

3. ความรักของแม่

สายใยรักที่แม่ชิมแปนซีมีให้ลูกน้อยมีความแน่นแฟ้นมาก
มนุษย์มักมีความรักและการปกป้องลูกน้อย แต่สัตว์ชนิดอื่นก็สามารถแสดงออกถึงสายใยรักระหว่างแม่และลูกได้ไม่ยิ่งหย่อนไปกว่ากัน

คริสตินา ลิงชิมแปนซีเพศเมียจากแทนซาเนีย คือหนึ่งตัวอย่างของสัตว์ที่แสดงออกถึงความรักอันยิ่งใหญ่ที่มีให้ลูกน้อยของมัน ซึ่งเกิดมาพร้อมกับอาการดาวน์ซินโดรม และโรคไส้เลื่อนจนทำให้มันไม่สามารถลุกขึ้นยืนเองได้


ทีมนักวิจัยจากมหาวิทยาลัยโตเกียว เฝ้าสังเกตพฤติกรรมของคริสตินาและพบว่ามันจะหยุดจากการกินอาหารเพื่อดูแลลูกน้อยของมัน และมันจะไม่ยอมให้ใครอุ้มลูกของมันราวกับรู้ว่าไม่มีใครดูแลลูกได้ดีเท่าตัวมันเอง แต่ในที่สุดลูกสาวตัวน้อยของคริสตินาก็ตายลงตอนอายุ 2 ขวบ

ดร.เฮอร์เรรอส ยังเขียนเกี่ยวกับแม่ช้างและลูกน้อยที่พลัดพรากจากกัน หลังจากลูกช้างถูกขโมยไปฝึกเพื่อให้บริการนักท่องเที่ยวในประเทศไทย

3 ปีต่อมา กลุ่มนักอนุรักษ์ได้ตามหาลูกช้างจนเจอแล้วช่วยนำมันกลับไปหาแม่ที่อยู่ในศูนย์อนุรักษ์แห่งหนึ่ง เมื่อพบหน้ากันพวกมันยืนนิ่งอยู่ 1 ชั่วโมง ก่อนที่จะค่อย ๆ ใช้งวงลูบสัมผัสกันและกันอย่างอ่อนโยน

4. อกหัก

นกแก้วมาคอว์สามารถตายได้เพราะอกหัก
การอกหักและสูญเสียคู่รักอาจสร้างความเจ็บปวดใจแสนสาหัสให้แก่มนุษย์

นกแก้วมาคอว์ ซึ่งมีคู่ครองเดียวตลอดชีวิต ก็มีความรู้สึกอกหักได้อย่างรุนแรงไม่แพ้กัน

โดยหากนกตัวใดตัวหนึ่งตายลงกะทันหัน อีกตัวจะไม่สามารถทนรับความสูญเสียได้ และมักมีอาการตรอมใจไม่ยอมกินอาหารจนร่างกายอ่อนแอลง

บางตัวร่างกายอ่อนแอจนไม่มีแรงเกาะรังที่หน้าผาแล้วร่วงลงสู่ก้นเหวเบื้องล่าง นี่อาจเป็นรูปแบบหนึ่งในการฆ่าตัวตายเพราะความรักของสัตว์ก็เป็นได้

5. ความรู้สึกเห็นอกเห็นใจและการปลอบประโลมกัน

หนูนาแพรรี จะปลอบประโลมหนูตัวอื่นที่ตกอยู่ในความครียด
มนุษย์มีความสามารถในการปลอบโยนและมีความเห็นอกเห็นใจให้กันและกัน

งานวิจัยที่ตีพิมพ์ในวารสาร Science เมื่อปี 2016 พบว่า หนูนาแพรรี (Prairie vole) จะปลอบประโลมหนูตัวอื่นที่มีอาการเครียด ซึ่งเป็นการค้นพบที่นักวิจัยบอกว่าเป็นหลักฐานแสดงให้เห็นถึงความรู้สึกเห็นอกเห็นใจกัน

ในการทดลองนี้ นักวิจัยจะแยกหนูสองตัวออกจากกัน แล้วใช้ไฟฟ้าช็อตเบา ๆ หนูตัวหนึ่ง จากนั้นเมื่อจับหนูทั้งสองกลับมาอยู่ด้วยกัน หนูตัวที่ไม่ถูกไฟช็อตจะช่วยบรรเทาความรู้สึกไม่สบายตัวให้หนูอีกตัวด้วยการเลียเป็นระยะเวลานานกว่าปกติ เมื่อเทียบกับหนูอีกคู่ที่ถูกจับแยกแต่ไม่ได้ถูกช็อตไฟฟ้า

ทีมนักวิจัยบอกว่า นี่เป็นการแสดงความรักที่ช่วยกระตุ้นให้สมองของหนูที่มีอาการเครียดได้หลั่งสารออกซิโทซิน (oxytocin) หรือที่เรียกว่า ""ฮอร์โมนแห่งความรัก"" ออกมาซึ่งจะช่วยให้มันรู้สึกดีขึ้น

นอกจากนี้ยังมีงานวิจัยอื่นที่พบว่าลิงชิมแปนซีจะช่วยปลอบโยนลิงที่ถูกตัวอื่นแสดงอาการก้าวร้าวใส่ เช่นเดียวกับโลมา ช้าง และสุนัข ก็แสดงพฤติกรรมลักษณะเดียวกัน","https://www.stkc.go.th/sites/default/files/stiarticle_images/1552977717.jpg"
"1635","กินอาหารเช้าไม่ช่วยลดน้ำหนัก แต่มีประโยชน์ต่อสุขภาพในทางอื่น","Fri, 2019-03-15 13:59","http://www.stkc.go.th/node/1635","","","คนส่วนใหญ่เชื่อกันว่าอาหารเช้าคือมื้อสำคัญที่สุดของวัน แต่ผลวิจัยล่าสุดจากออสเตรเลียกลับชี้ว่า อาหารเช้าให้พลังงานและสารอาหารที่จำเป็นก็จริง แต่ไม่ได้ช่วยในการควบคุมระบบเผาผลาญและช่วยลดน้ำหนัก อย่างที่เคยมีนักโภชนาการบางคนกล่าวไว้แต่อย่างใด

ทีมนักวิจัยจากมหาวิทยาลัยโมนาช ตีพิมพ์ผลวิเคราะห์ทบทวนงานวิจัยและการทดลองที่เคยมีมาในอดีต 13 เรื่องลงในวารสารการแพทย์อังกฤษ (BMJ) ซึ่งการทดลองเหล่านี้ล้วนแต่เกี่ยวข้องกับการรับประทานอาหารเช้าและผลต่อการควบคุมน้ำหนักทั้งสิ้น

ผลการตรวจสอบพบว่า ไม่มีหลักฐานยืนยันในเรื่องที่ว่ากินอาหารเช้าเป็นประจำแล้วจะทำให้น้ำหนักลด ทั้งไม่พบข้อพิสูจน์ว่าการงดอาหารเช้าจะทำให้น้ำหนักตัวเพิ่มขึ้นในระยะยาวแต่อย่างใด


ก่อนหน้านี้เชื่อกันว่า อาหารเช้าให้สารอาหารและพลังงานที่จำเป็นต่อการเริ่มต้นวันใหม่ ทำให้ระบบเผาผลาญทำงานเป็นปกติ ป้องกันการกินจุบกินจิบหรือกินมากเกินไปในระหว่างวันซึ่งเป็นสาเหตุของความอ้วน โดยงานวิจัยในอดีตชี้ว่าผู้ที่รับประทานอาหารเช้ามักจะมีน้ำหนักตัวอยู่ในเกณฑ์ที่ดีต่อสุขภาพ แต่ทีมผู้วิจัยในปัจจุบันมองว่างานวิจัยในอดีตมีหลักฐานสนับสนุนไม่เพียงพอ เนื่องจากน้ำหนักตัวที่เหมาะสมอาจเป็นผลมาจากปัจจัยอื่นในการดำรงชีวิตด้วยก็เป็นได้


ลองบดอะโวคาโดป้ายลงบนขนมปัง เพื่อรับประทานเป็นอาหารเช้ามื้อเบา ๆ ที่มีคุณค่าได้
ทีมนักวิจัยจากมหาวิทยาลัยโมนาชชี้ว่า ผลวิเคราะห์ไม่พบความแตกต่างในเรื่องน้ำหนักตัวระหว่างคนที่กินอาหารเช้าและคนที่งดอาหารเช้า โดยคนที่กินอาหารเช้ารับพลังงานเข้าสู่ร่างกายมากกว่าคนที่งดอาหารเช้าราว 260 แคลอรีต่อวัน แต่คนที่งดอาหารเช้าก็มีน้ำหนักตัวโดยเฉลี่ยน้อยกว่าคนที่กินอาหารเช้าเพียงครึ่งกิโลกรัมเท่านั้น

ทีมผู้วิจัยยังแนะว่า การงดอาหารเช้าอาจเป็นทางเลือกที่ดีในการควบคุมอาหารทางหนึ่ง เพราะไม่ได้ส่งผลให้เกิดอาการโหยและกินอาหารมากขึ้นในระหว่างวันตามที่เคยเชื่อกันมา

อย่างไรก็ตาม ผู้เชี่ยวชาญด้านอาหารและโภชนาการมองว่า แม้อาหารเช้าจะไม่ช่วยในการลดน้ำหนัก แต่ก็ไม่ได้ทำให้อ้วน ทั้งยังมีประโยชน์ต่อสุขภาพในด้านอื่น ๆ อยู่ เช่นเป็นแหล่งของสารอาหารสำคัญเช่นแคลเซียมและไฟเบอร์ในกลุ่มผู้ที่รับประทานนมและธัญพืช อาหารเช้ายังช่วยให้มีสมาธิในการทำกิจกรรมต่าง ๆ มากขึ้นโดยเฉพาะในเด็ก","https://www.stkc.go.th/sites/default/files/stiarticle_images/1552633177.jpg"
"1630","เล็งใช้อนุภาคควอนตัมสำรวจเบื้องลึกภายในหลุมดำ","Thu, 2019-03-14 11:22","http://www.stkc.go.th/node/1630","วิศวกรรมศาสตร์และเทคโนโลยี","","ไม่มีใครทราบได้ว่าด้านในของหลุมดำที่มืดสนิทนั้นมีอะไรอยู่บ้าง เพราะสรรพสิ่งรวมทั้งข้อมูลที่ผ่านเข้าไปในหลุมดำจะไม่สามารถนำกลับคืนออกมาอีกได้ แต่ล่าสุดนักฟิสิกส์จากสหรัฐฯและแคนาดาได้เสนอแนวทางใหม่ ซึ่งชี้ว่าเราอาจจะใช้ ""ความพัวพันเชิงควอนตัม"" (Quantum entanglement) ในการไขปริศนานี้ได้

ตามหลักการของกลศาสตร์ควอนตัมแล้ว คู่ของอนุภาคควอนตัมซึ่งถูกสร้างให้มี ""ความพัวพัน"" ระหว่างกัน จะมีปฏิกิริยาตอบสนองตามกันในทันทีที่เกิดความเปลี่ยนแปลงกับอนุภาคใดอนุภาคหนึ่ง ไม่ว่าทั้งสองจะอยู่ในตำแหน่งที่ห่างกันไปเท่าใดก็ตาม


ดร. เบนิ โยชิดะ จากสถาบันเพริมิเทอร์เพื่อการศึกษาฟิสิกส์ทฤษฎีของแคนาดา และดร. นอร์แมน เหยา จากมหาวิทยาลัยแคลิฟอร์เนีย วิทยาเขตเบิร์กลีย์ของสหรัฐฯ เผยถึงแนวคิดข้างต้นในวารสาร Nature โดยระบุว่าหลักความพัวพันเชิงควอนตัมจะทำให้เราทราบถึงข้อมูลเชิงสถานะของอนุภาคที่ตกลงไปในหลุมดำ ผ่านการตรวจสอบคู่ของมันอีกอนุภาคหนึ่งซึ่งจะหลุดพ้นจากหลุมดำออกมาได้ด้วยการแผ่รังสีฮอว์คิง (Hawking radiation)

ก่อนหน้านี้เชื่อกันว่าข้อมูลของสรรพสิ่งที่ตกลงไปในหลุมดำจะถูกทำลายและผสมปนเปเข้ากับข้อมูลของสิ่งอื่น ๆ อย่างปั่นป่วนวุ่นวายจนไม่สามารถจะนำข้อมูลนั้นกลับคืนมาได้ แม้กฎของกลศาสตร์ควอนตัมจะยืนยันว่าข้อมูลไม่มีวันสูญหายไปก็ตาม บ้างก็เชื่อว่าจะนำข้อมูลที่อยู่ในหลุมดำกลับคืนมาได้ ก็ต่อเมื่อรอให้หลุมดำหดตัวเล็กลงเหลือเพียงครึ่งหนึ่งของขนาดเดิมเสียก่อน ซึ่งต้องใช้เวลารอคอยยาวนานกว่าอายุของจักรวาลในปัจจุบันเสียอีก

อย่างไรก็ตาม ทีมผู้วิจัยพบว่าอาจใช้วิธีปล่อยอนุภาคควอนตัมลงไปในหลุมดำ ก่อนจะนำข้อมูลที่ได้จากการแผ่รังสีฮอว์คิง ซึ่งก็คืออนุภาคของแสง (โฟตอน) ที่หลุมดำปลดปล่อยออกมาหลังจากนั้น มาคำนวณหาร่องรอยของสิ่งที่เกิดขึ้นกับอนุภาคควอนตัมที่ติดอยู่ในหลุมดำได้ แม้จะเป็นงานหนักเพราะต้องทำการคำนวณกันอย่างขนานใหญ่ก็ตาม

มีการทดสอบวิธีการดังกล่าวด้วยแบบจำลองหลุมดำที่สร้างขึ้นในควอนตัมคอมพิวเตอร์แบบ 7 คิวบิต (Qubit) พบว่าอนุภาคควอนตัมที่อยู่ในสภาพปั่นป่วนภายในหลุมดำ สามารถ ""เทเลพอร์ต"" (Teleport) หรือส่งผ่านข้อมูลมายังคู่อนุภาคที่อยู่ภายนอกหลุมดำได้กว่าครึ่ง ซึ่งเป็นสัญญาณที่ดีต่อการพัฒนาวิธีการนี้เพื่อไขปริศนาเบื้องลึกของหลุมดำในอนาคต","https://www.stkc.go.th/sites/default/files/stiarticle_images/1552537348.png"
"1628","ดื่มแอลกอฮอล์เกินขนาดทำดีเอ็นเอเปลี่ยน – กระตุ้นให้อยากดื่มเพิ่มขึ้น","Wed, 2019-03-13 09:41","http://www.stkc.go.th/node/1628","วิทยาศาสตร์การแพทย์","","งานวิจัยล่าสุดจากสหรัฐฯ พบหลักฐานบ่งชี้ว่า การดื่มแอลกอฮอล์มากเกินขนาดอาจทำให้ดีเอ็นเอเปลี่ยนแปลงในระยะยาว และกระตุ้นให้เกิดความรู้สึกอยากดื่มมากขึ้นไปอีกเมื่อมีความเครียด จนกลายเป็นวงจรที่เป็นอันตรายต่อสุขภาพไม่จบสิ้น

งานวิจัยของมหาวิทยาลัยรัตเกอร์สในสหรัฐฯ ชิ้นนี้ตีพิมพ์ในวารสาร Alcoholism: Clinical & Experimental Research โดยทีมนักวิจัยได้วิเคราะห์หน่วยพันธุกรรม หรือ ยีน ของผู้ดื่มแอลกอฮอล์มากเกินขนาด และพบว่าแอลกอฮอล์สร้างความเสียหายให้แก่ยีนของคนกลุ่มนี้

โดยยีน 2 ตัวที่เสียหายได้แก่ ยีน PER2 ซึ่งมีหน้าที่ควบคุมนาฬิกาของร่างกาย และยีน POMC ที่ควบคุมระบบการตอบสนองต่อความเครียด

อนามัยโลกชี้ สาเหตุการตาย 1 ใน 20 กรณีทั่วโลกมาจากแอลกอฮอล์
ผลวิจัยล่าสุดชี้ ""ระดับปลอดภัย"" ในการดื่มแอลกอฮอล์ไม่มีจริง
ดื่มแอลกอฮอล์แม้เพียงวันละนิด เพิ่มความเสี่ยงมะเร็งเต้านม
นักวิจัยได้เปรียบเทียบยีนทั้งสองตัวของคนที่ดื่มแอลกอฮอล์ในระดับปานกลางกับผู้ที่ดื่มมากเกินขนาด แล้วพบว่า ผู้ที่ดื่มมากเกินขนาดมีการเปลี่ยนแปลงของยีนที่เรียกว่า กระบวนการ ""เมทิลเลชัน"" (methylation) ทำให้ยีนปิดการทำงานลง

นักวิจัยพบว่าความเสียหายต่อยีนทั้ง 2 ตัว ทำให้คนมีแนวโน้มอยากดื่มแอลกอฮอล์มากขึ้นเมื่อรู้สึกเครียด จนกลายเป็นวงจรที่เป็นอันตรายต่อสุขภาพ เพราะยิ่งดื่มแอลกอฮอล์มากขึ้นเท่าไหร่ ก็ยิ่งทำให้ยีนเกิดความเสียหายมากขึ้นเท่านั้น และทำให้ดื่มมากขึ้นไปอีกไม่จบสิ้น

ทีมงานหวังว่างานวิจัยชิ้นนี้จะนำไปสู่การตรวจตัวชี้วัดทางชีวภาพ เพื่อหาว่าบุคคลมีความเสี่ยงดื่มแอลกอฮอล์ในระดับที่เป็นอันตรายหรือไม่

ศ.ดิปัก เค. ชาร์คาร์ ผู้อำนวยการโครงการศึกษาเรื่องต่อมไร้ท่อ ภาควิชาสัตวศาสตร์ มหาวิทยาลัยรัตเกอร์ส ซึ่งเป็นผู้นำการวิจัยครั้งนี้ระบุว่า ""งานวิจัยชิ้นนี้อาจอธิบายว่าเหตุใดโรคพิษสุราเรื้อรังจึงเป็นการเสพติดที่รุนแรง และสักวันจะช่วยนำไปสู่หนทางใหม่ในการรักษาโรคนี้ หรือช่วยป้องกันผู้มีความเสี่ยงไม่ให้กลายเป็นผู้ติดสุรา""

ข้อมูลจากรายงานขององค์การอนามัยโลก (WHO) ระบุว่า เมื่อปี 2016 มีผู้เสียชีวิตจากการดื่มแอลกอฮอล์กว่า 3 ล้านคน คิดเป็น 5% ของการเสียชีวิตที่เกิดขึ้นทั้งหมดทั่วโลก ผู้เสียชีวิตด้วยสาเหตุจากแอลกอฮอล์ในปี 2016 เป็นเพศชายถึง 2.3 ล้านคน โดยเกือบ 29% ของการตายนั้นเนื่องมาจากอาการบาดเจ็บที่เกิดขึ้นเพราะมึนเมา เช่นอุบัติเหตุทางรถยนต์และการฆ่าตัวตาย

แนวโน้มที่น่าสนใจในรายงานดังกล่าว ยังรวมถึงการที่คนหนุ่มสาววัย 20-29 ปี ต้องมาเสียชีวิตด้วยสาเหตุที่เกี่ยวข้องกับแอลกอฮอล์มากที่สุดถึง 13.5% ซึ่งทำให้ยอดผู้เสียชีวิตก่อนวัยอันควรเพราะน้ำเมาเพิ่มขึ้นเป็น 7.2% ทั่วโลก

องค์การอนามัยโลกชี้ว่า แอลกอฮอล์ยังคงส่งผลกระทบอย่างใหญ่หลวงต่อสุขภาพของผู้คนทั่วโลก โดยความเสี่ยงอันตรายที่เกิดจากการดื่มสุราในหมู่คนยากจนนั้นมีสูงกว่ากลุ่มผู้บริโภคที่มีฐานะร่ำรวย","https://www.stkc.go.th/sites/default/files/stiarticle_images/1552444912.jpg"
"1626","ผู้ป่วยมะเร็งชาวอังกฤษ 'ปลอด' จากเชื้อเอชไอวี หลังจากได้รับการปลูกถ่ายสเต็มเซลล์","Tue, 2019-03-12 10:04","http://www.stkc.go.th/node/1626","วิทยาศาสตร์การแพทย์","","แพทย์ระบุในวารสารเนเจอร์ (Nature) ว่า ""ตรวจไม่พบ"" เชื้อเอชไอวีในร่างกายคนไข้คนหนึ่งในสหราชอาณาจักร หลังจากได้รับการปลูกถ่ายสเต็มเซลล์ ซึ่งถือเป็นกรณีที่ 2 ที่เกิดเหตุการณ์เช่นนี้

คนไข้ในกรุงลอนดอนรายนี้ซึ่งได้รับการรักษามะเร็ง ตรวจไม่พบเชื้อเอชไอวีมานาน 18 เดือนแล้ว และไม่ได้รับยาต้านไวรัสเอชไอวีอีกต่อไป

นักวิจัยระบุว่า ยังเร็วเกินไปที่จะบอกได้ว่าคนไข้รายนี้ ""หายจาก"" การติดเชื้อเอชไอวี

ผู้เชี่ยวชาญ ระบุว่า ในทางปฏิบัติไม่สามารถใช้วิธีนี้รักษาคนส่วนใหญ่ที่ใช้ชีวิตกับเอชไอวีได้ แต่อาจจะช่วยการค้นพบวิธีรักษาในสักวันหนึ่ง

คนไข้ชายรายดังกล่าวซึ่งไม่ได้รับการระบุชื่อ ถูกวินิจฉัยว่า ติดเชื้อเอชไอวีในปี 2003 และเป็นโรคมะเร็งต่อมน้ำเหลืองฮอดจ์กินส์ (Hodgkin's lymphoma) ขั้นรุนแรงในปี 2012

เขาได้รับเคมีบำบัดเพื่อรักษามะเร็งต่อมน้ำเหลืองและยังได้รับการปลูกถ่ายสเต็มเซลล์จากผู้บริจาคที่สามารถต้านทานเชื้อเอชไอวี ทำให้ขณะนี้ตรวจไม่พบทั้งมะเร็งและเชื้อเอชไอวีในตัวเขา

คณะผู้ศึกษานี้ประกอบด้วย นักวิจัยจากยูนิเวอร์ซิตี้คอลเลจลอนดอน (University College London), อิมพีเรียลคอลเลจลอนดอน (Imperial College London), มหาวิทยาลัยเคมบริดจ์ และมหาวิทยาลัยออกซ์ฟอร์ด

'ไม่ใช่เรื่องผิดปกติ'
นี่เป็นครั้งที่ 2 ที่ตรวจไม่พบเชื้อเอชไอวีในคนไข้ที่ได้รับการรักษาด้วยวิธีการนี้

เมื่อ 10 ปีที่แล้ว ทิโมที บราวน์ คนไข้อีกรายหนึ่งในกรุงเบอร์ลินของเยอรมนี ได้รับการปลูกถ่ายไขกระดูกจากผู้บริจาคที่มีภูมิต้านทานเชื้อไวรัสเอชไอวีตามธรรมชาติ

เชื่อว่า ทิโมที บราวน์ เป็นคนแรกที่ ""เอาชนะ"" เอชไอวี/เอดส์ หลังจากที่เขาได้รับการปลูกถ่ายไขกระดูก 2 ครั้ง และได้รับรังสีบำบัดทั่วร่างกายเพื่อรักษามะเร็งเม็ดเลือดขาว ซึ่งเป็นวิธีการรักษาเชิงรุกอย่างมาก

ศ. ราวินดรา กุปทา จาก UCL ผู้นำการศึกษา ระบุว่า ""การที่ตรวจไม่พบเชื้อในคนไข้รายที่ 2 ด้วยการใช้วิธีการคล้ายคลึงกัน เราได้แสดงให้เห็นว่า ปรากฏการณ์ที่เกิดในคนไข้ที่เบอร์ลินไม่ใช่เรื่องผิดปกติ และมันเป็นวิธีการรักษาจริง ๆ ที่ช่วยกำจัดเชื้อเอชไอวีในผู้ป่วย 2 คนนี้""

ศ. เอดูอาร์โด โอลาวาร์เรีย ซึ่งได้ร่วมวิจัยในครั้งนี้ จากอิมพีเรียลคอลเลจลอนดอน กล่าวว่า ความสำเร็จของการปลูกถ่ายสเต็มเซลล์ ทำให้มีความหวังว่าอาจจะมีการพัฒนายุทธศาสตร์ใหม่ในการจัดการกับเชื้อไวรัส

แต่เขากล่าวเพิ่มเติมว่า ""การรักษานี้ไม่เหมาะสำหรับใช้เป็นมาตรฐานรักษาเอชไอวีเนื่องจากพิษที่ได้จากรังสีบำบัด ซึ่งในกรณีนี้จำเป็นต้องใช้เพื่อรักษามะเร็งต่อมน้ำเหลือง""


คนไข้สามารถหยุดรับยาต้านไวรัสที่ใช้ควบคุมเชื้อเอชไอวีได้
มันทำงานอย่างไร?
ซีซีอาร์ 5 (CCR5) เป็นตัวรับเชื้อเอชไอวี-1 (HIV-1) ให้เข้าสู่เซลล์ โดยเอชไอวีสายพันธุ์นี้เป็นสายพันธุ์ที่พบเป็นส่วนใหญ่

แต่ในคนจำนวนไม่มากที่ต้านทานเชื้อเอชไอวี มีตัวรับ ซีซีอาร์ 5 ที่กลายพันธุ์ 2 แบบ ทำให้ไวรัสเอชไอวีไม่สามารถเข้าไปในเซลล์ของร่างกายได้ตามปกติ

คนไข้ในลอนดอนได้รับสเต็มเซลล์จากผู้บริจาคที่มี ซีซีอาร์ 5 กลายพันธุ์ จึงทำให้เขาต้านทานเชื้อไวรัสเอชไอวีได้ด้วย

แต่เซลล์ที่มีเอชไอวีอยู่อาจจะยังคงอยู่ในร่างกายในภาวะสงบนานหลายปี

นักวิจัยของสหราชอาณาจักร กล่าวว่า มีความเป็นไปได้ที่จะใช้วิธีการรักษาทางพันธุกรรมด้วยการจัดการกับตัวรับซีซีอาร์ 5 ในคนที่ใช้ชีวิตอยู่กับเอชไอวี โดยขณะนี้พวกเขารู้แล้วว่าการรักษาผู้ป่วยในเบอร์ลินไม่ใช่เรื่องที่เหนือความคาดหมาย

เอดส์: 8 เรื่องเข้าใจผิดเกี่ยวกับการติดเชื้อเอชไอวี
เอชไอวี/เอดส์: จาก 'เด็กขายบริการ' สู่พรรค 'อนาคตใหม่' และเป้าหมาย 'เอชไอวีเป็นศูนย์'
เอดส์ : “พีท คนเลือดบวก” กับเป้าหมายยุติปัญหาเอดส์ภายในสองปี
ศ. เกรแฮม ครูก นักวิจัยจากสถาบันวิจัยสุขภาพแห่งชาติ (National Institute for Health Research) และผู้บรรยายเกี่ยวกับโรคติดเชื้อจากอิมพีเรียลคอลเลจลอนดอน กล่าวว่า ผลการศึกษา ""น่าพอใจ""

""ถ้าเราเข้าใจดีขึ้นว่าทำไมกระบวนการนี้ได้ผลในคนไข้บางคน และไม่ได้ผลกับคนอื่น เราจะเข้าใกล้เป้าหมายสูงสุดในการรักษาเอชไอวี""

""ขณะนี้กระบวนการนี้ยังมีความเสี่ยงมากเกินไปที่จะใช้รักษาคนไข้ที่ไม่ได้มีอาการผิดปกติอย่างอื่น""

'สำคัญอย่างยิ่ง'
ดร. แอนดรูว์ ฟรีดแมน ผู้บรรยายเกี่ยวกับโรคติดเชื้อและแพทย์ที่ปรึกษากิตติมศักดิ์ที่มหาวิทยาลัยคาร์ดิฟ กล่าวว่า เรื่องนี้เป็น ""รายงานที่มีความสำคัญและน่าสนใจอย่างยิ่ง""

แต่เขากล่าวว่า จะต้องมีการติดตามผลนานกว่านี้เพื่อให้มั่นใจว่าไวรัสไม่กลับมา

""ขณะที่วิธีการรักษาเช่นนี้ มีความชัดเจนว่าไม่สามารถนำไปรักษาผู้คนทั่วโลกหลายล้านคนที่ใช้ชีวิตกับเอชไอวีได้ แต่รายงานเช่นนี้ อาจช่วยในการพัฒนาการรักษาเอชไอวีได้""

เขากล่าวว่า ระหว่างนี้ก็ต้องให้ความสำคัญกับการวินิจฉัยการติดเชื้อเอชไอวีอย่างรวดเร็ว และเริ่มให้ยาต้านไวรัสแก่คนไข้ตลอดชีวิต

วิธีนี้ช่วยป้องกันไวรัสไม่ให้แพร่ไปสู่คนอื่น และทำให้คนที่ใช้ชีวิตกับเอชไอวีมีอายุขัยใกล้เคียงกับคนปกติ","https://www.stkc.go.th/sites/default/files/stiarticle_images/1552359868.jpg"
"1620","สัตว์โลกน่าพิศวง “หวีวุ้นผิวปุ่ม” ร่างกายมีรูทวารเฉพาะตอนจะขับถ่าย","Mon, 2019-03-11 10:10","http://www.stkc.go.th/node/1620","วิทยาศาสตร์ธรรมชาติ","","หวีวุ้น (Comb jelly) ซึ่งเป็นสัตว์ทะเลที่ภายนอกดูคล้ายแมงกะพรุนนั้น บางชนิดมีโครงสร้างร่างกายที่น่ามหัศจรรย์ โดยล่าสุดนักชีววิทยาค้นพบว่า ""หวีวุ้นผิวปุ่ม"" (Warty comb jelly) เป็นสัตว์โลกชนิดเดียวที่ไม่มีช่องทางสำหรับถ่ายอุจจาระอย่างถาวร แต่รูทวารจะปรากฏขึ้นก็ต่อเมื่อร่างกายต้องการขับถ่ายของเสีย และเมื่อเสร็จธุระแล้วรูทวารชั่วคราวก็จะหายไปอย่างไร้ร่องรอย

หวีวุ้นกับแมงกะพรุนนั้นที่จริงเป็นสัตว์คนละชนิดกัน โดยหวีวุ้นทั่วไปมีปาก รวมทั้งทางเดินอาหารแบบผ่านตลอด และรูทวารสำหรับขับถ่าย หวีวุ้นบางชนิดมีหลายรูทวาร แต่หวีวุ้นผิวปุ่มซึ่งมีชื่อวิทยาศาสตร์ว่า Mnemiopsis leidyi ไม่มีรูทวารปรากฏให้เห็นในเวลาปกติ แม้นักวิทยาศาสตร์จะพยายามส่องกล้องจุลทรรศน์กำลังขยายสูงค้นหาอย่างละเอียดแล้วก็ตาม

ดร. ซิดนีย์ แทมม์ จากห้องปฏิบัติการชีววิทยาทางทะเลในเมืองวูดส์โฮล รัฐแมสซาชูเซตส์ของสหรัฐฯ เผยแพร่ผลการศึกษาครั้งนี้ลงในวารสาร Invertebrate Biology โดยระบุว่าหวีวุ้นผิวปุ่มไม่มีช่องทางเชื่อมต่อถาวรระหว่างทางเดินอาหารกับร่างกายส่วนหลังแบบสัตว์ทั่วไป แต่เมื่อของเสียในร่างกายสะสมเพิ่มขึ้น บางส่วนของทางเดินอาหารจะพองตัวขึ้นเหมือนลูกโป่ง และขยายไปจนจรดกับเซลล์ของผิวชั้นนอกสุดหรือชั้นหนังกำพร้า

จากนั้นเซลล์ทางเดินอาหารจะรวมตัวเข้ากับเซลล์หนังกำพร้า ก่อตัวเป็นช่องเปิดให้สามารถขับถ่ายของเสียออกมาได้ในชั่วขณะหนึ่ง ก่อนที่กระบวนการนี้จะเดินย้อนกลับและทำให้รูทวารที่เกิดขึ้นหายไปในทันที

ปลาไหลกัลเปอร์ สิ่งมีชีวิตประหลาดใต้ท้องทะเลลึก
ปลิงทะเล: ""อสูรกายไก่ไร้หัว"" สัตว์ประหลาดแห่งทะเลลึก
การที่ทางเดินอาหารและผิวหนังชั้นนอกของหวีวุ้นบางมาก โดยเกิดจากการเรียงตัวของเซลล์เพียงเซลล์เดียว ทำให้กระบวนการสร้างและสลายรูทวารเป็นไปได้ง่าย หวีวุ้นยังเป็นสัตว์ที่ขับถ่ายเป็นช่วง ๆ อย่างตรงเวลาสม่ำเสมอ โดยตัวเต็มวัยขนาด 5 เซนติเมตรจะขับถ่ายหนึ่งครั้งในทุกชั่วโมง ส่วนตัวอ่อนจะขับถ่ายทุก 10 นาที

ดร. แทมม์สันนิษฐานว่า การมีรูทวารแบบผลุบโผล่โดยเกิดขึ้นชั่วคราวและหายไปได้นี้ อาจเป็นขั้นตอนหนึ่งที่อยู่ในช่วงเปลี่ยนผ่านระหว่างเกิดวิวัฒนาการ โดยคาดว่าลักษณะเช่นนี้จะนำไปสู่การสร้างรูทวารแบบถาวรในที่สุด","https://www.stkc.go.th/sites/default/files/stiarticle_images/1552273805.png"
"1617","นาซา-สเปซเอ็กซ์ทดสอบ “ดรากอน” แคปซูลขนส่งนักบินอวกาศรุ่นใหม่","Fri, 2019-03-08 10:15","http://www.stkc.go.th/node/1617","วิศวกรรมศาสตร์และเทคโนโลยี","","องค์การนาซาและบริษัทสเปซเอ็กซ์ ทดสอบใช้งานระบบขนส่งมนุษย์ขึ้นสู่ห้วงอวกาศรุ่นใหม่เป็นครั้งแรกในวันนี้ (2 มี.ค.) โดยปล่อยจรวดฟอลคอน 9 ที่ติดตั้งแคปซูลบรรทุกนักบินอวกาศ ""ดรากอน"" ให้ออกเดินทางไปยังสถานีอวกาศนานาชาติในเวลา 02.49 น.ตามเวลามาตรฐานตะวันออก (EST) หรือตรงกับเวลา 14.49 น.ตามเวลาในประเทศไทย

การทดสอบครั้งนี้มีขึ้น เพื่อเตรียมการให้นาซาสามารถส่งคนไปปฏิบัติภารกิจในห้วงอวกาศได้ด้วยตนเองเป็นครั้งแรกในรอบเกือบหนึ่งทศวรรษ หลังจากสหรัฐฯยุติการใช้งานยานขนส่งอวกาศแอตแลนติสไปเมื่อปี 2011 และต้องใช้ยานโซยุซของรัสเซียในการขนส่งนักบินอวกาศแทน


สเปซเอ็กซ์ ปล่อยจรวดฟอลคอน 9 และแคปซูลดรากอน
แคปซูลบรรทุกนักบินอวกาศ ""ดรากอน"" (Dragon crew capsule) เป็นผลงานการออกแบบและสร้างขึ้นโดยสเปซเอ็กซ์ซึ่งเป็นบริษัทเอกชนที่นาซามอบหมายให้รับผิดชอบดำเนินโครงการนี้ ถือเป็นความร่วมมือทางธุรกิจและเทคโนโลยีที่ช่วยให้นาซาประหยัดต้นทุนค่าใช้จ่าย และเปิดโอกาสให้เอกชนเข้ามาบุกเบิกธุรกิจด้านอวกาศได้มากขึ้น

ตัวแคปซูลนั้นออกแบบโดยดัดแปลงมาจากต้นแบบของยานบรรทุกสัมภาระเพื่อนำส่งยังสถานีอวกาศนานาชาติในอดีต แต่มีการติดตั้งระบบปรับสภาพแวดล้อมเพื่อสิ่งมีชีวิตเพิ่มขึ้น และติดตั้งเครื่องยนต์ขับดันพลังสูงเพื่อดีดตัวออกหากมีสิ่งผิดปกติเกิดขึ้นกับจรวดนำส่ง

สำหรับขั้นตอนในการทดสอบนั้น จรวดนำส่งฟอลคอน 9 ซึ่งผ่านการใช้งานมาแล้วหลายครั้ง จะทะยานขึ้นจากแท่นปล่อย 39A ที่ศูนย์อวกาศเคนเนดีในรัฐฟลอริดา ซึ่งแท่นปล่อยแห่งนี้เคยเป็นจุดเริ่มต้นการเดินทางของยานอะพอลโลไปยังดวงจันทร์ และเคยเป็นแท่นปล่อยยานแอตแลนติสในการเดินทางเที่ยวสุดท้ายมาแล้ว

ภาพจากฝีมือศิลปินแสดงให้เห็นตัวแคปซูลดรากอนเข้าจอดเชื่อมต่อกับสถานีอวกาศนานาชาติทางด้านหน้า
การทดสอบครั้งนี้จะยังไม่มีนักบินอวกาศตัวจริงเดินทางไปด้วย แต่จะใช้หุ่นสวมชุดนักบินอวกาศให้นั่งอยู่ในแคปซูล ""ดรากอน"" แทน โดยมีเซนเซอร์ตรวจจับแรงกระแทกและข้อมูลความเปลี่ยนแปลงต่าง ๆ ของสิ่งแวดล้อมภายในแคปซูลอยู่ตลอดเวลา ทีมงานยังตั้งชื่อให้หุ่นนักบินอวกาศตัวนี้ว่า ""ริปลีย์"" ตามชื่อของตัวละครในภาพยนตร์ดัง ""เอเลี่ยน"" ซึ่งนำแสดงโดยซิกัวร์นีย์ วีเวอร์

หลังจรวดฟอลคอน 9 ทะยานขึ้นไปไม่กี่นาที ส่วนของจรวดท่อนล่างที่ใช้ในการนำส่งระยะแรกจะแยกตัวออก และตกกลับลงมาจอดบนทุ่นซึ่งเป็นโดรนลอยน้ำในมหาสมุทรแอตแลนติก จรวดระยะที่สองจะยังคงนำส่งแคปซูลต่อไป จนในนาทีที่ 11 หลังจรวดทะยานออกจากฐานปล่อย แคปซูลจะแยกตัวออกในห้วงอวกาศและเดินทางไปยังสถานีอวกาศนานาชาติด้วยตนเอง

ในอดีตนั้นยานบรรทุกสัมภาระที่เข้าจอดเชื่อมต่อกับสถานีอวกาศนานาชาติจะเข้ามาทางด้านล่าง โดยแขนกลของสถานีอวกาศจะยื่นออกไปดึงยานให้เข้ามาประกบกับท่าจอด แต่ในครั้งนี้แคปซูลดรากอนจะเข้าจอดเชื่อมต่อทางด้านหน้าของสถานีอวกาศแบบอัตโนมัติ โดยใช้วงแหวนเชื่อมต่อรุ่นใหม่ที่ออกแบบมาเป็นพิเศษ และมีนักบินอวกาศที่ประจำการบนสถานีอวกาศนานาชาติจับตาดูอย่างใกล้ชิด

คาดว่าแคปซูลดรากอนจะเดินทางถึงสถานีอวกาศนานาชาติในช่วงเย็นของวันอาทิตย์ตามเวลาในประเทศไทย และจะเดินทางกลับสู่พื้นโลกในคืนวันศุกร์ที่ 8 มี.ค. โดยแคปซูลจะจุดเครื่องยนต์ขับดันเพื่อบังคับทิศทางให้ตกลงในมหาสมุทรแอตแลนติก บริเวณใกล้กับศูนย์อวกาศเคนเนดีซึ่งเป็นจุดเริ่มต้นออกเดินทาง","https://www.stkc.go.th/sites/default/files/stiarticle_images/1552014938.jpg"
"1613","แฝดกึ่งเหมือน 'ที่ได้รับการพิสูจน์เป็นคู่ที่ 2 ของโลก'","Thu, 2019-03-07 09:56","http://www.stkc.go.th/node/1613","วิทยาศาสตร์การแพทย์","","แพทย์ยืนยันสิ่งที่พวกเขาบอกว่าเป็นแฝด ""กึ่งแท้"" หรือ ""กึ่งเหมือน"" คู่ที่ 2 ของโลก

คู่แฝดเด็กชายและเด็กหญิง ซึ่งปัจจุบันมีอายุ 4 ขวบ จากเมืองบริสเบน ประเทศออสเตรเลีย มีความเหมือนกันในฝ่ายแม่ แต่ทั้งคู่มีดีเอ็นเอเหมือนกันเพียงบางส่วนเท่านั้นในฝ่ายพ่อ ดังนั้นในแง่ของพันธุกรรม ฝาแฝดคู่นี้จึงอยู่ระหว่างการเป็นแฝดแท้และแฝดต่างไข่

ผู้เชี่ยวชาญระบุว่า ปรากฏการณ์นี้เกิดขึ้นได้ยากเป็นอย่างยิ่ง ตัวอ่อนที่เกิดขึ้นเช่นนี้มักจะไม่สามารถอยู่รอดได้

ศ. นิโคลัส ฟิสก์ ซึ่งเป็นผู้นำคณะที่ดูแลแม่และคู่แฝดนี้ที่โรงพยาบาลรอยัลบริสเบนแอนด์วีเมนส์ (Royal Brisbane and Women's Hospital) ในปี 2014 กล่าวว่า การค้นพบนี้เกิดขึ้นจากการสแกนการตั้งครรภ์เป็นประจำ

ถือเป็นครั้งแรกที่มีการพิสูจน์แฝดกึ่งเหมือนได้ในช่วงที่ตั้งครรภ์อยู่

แพทย์ระบุว่า คุณแม่ซึ่งมีลูกเป็นครั้งแรกมีอายุ 28 ปีในขณะนั้น และเป็นการตั้งครรภ์ตามธรรมชาติ

ฝาแฝดคู่เดียวกันแต่กลับเกิดจากพ่อคนละคน เป็นไปได้อย่างไร
ผ่าตัดแยก “แฝดปรสิต” จากทารก หลังเสี่ยงทำให้เสียชีวิตได้
กรณีนี้ได้รับการเผยแพร่ไว้ในวารสารการแพทย์นิวอิงแลนด์ (New England of Journal of Medicine)

""การอัลตราซาวด์คุณแม่ในช่วง 6 สัปดาห์ พบว่า มีรกเพียงรกเดียว และพบตำแหน่งของถุงน้ำคร่ำที่บ่งชี้ว่าเธอกำลังตั้งครรภ์ลูกแฝด"" ศ. ฟิสก์ กล่าว

""อย่างไรก็ตามการอัลตราซาวด์ในช่วง 14 สัปดาห์ พบว่า แฝดคู่นี้เป็นเพศชายและหญิง ซึ่งเป็นไปไม่ได้สำหรับแฝดแท้

เกิดขึ้นได้อย่างไร?

แฝดแท้ หรือแฝดร่วมไข่ เกิดขึ้นเมื่อไข่ 1 ใบ ปฏิสนธิกับอสุจิ 1 ตัว จากนั้นไข่ได้แบ่งตัวเป็น 2 ส่วน ทำให้กลายเป็นทารก 2 คน

แฝดเช่นนี้จะมีเพศเดียวกันและมียีนเหมือนกัน มีลักษณะภายนอกเหมือนกัน

ส่วนแฝดคล้าย หรือแฝดต่างไข่ เกิดขึ้นเมื่อไข่ 2 ใบปฏิสนธิกับอสุจิคนละตัว และพัฒนาเป็นตัวอ่อนเติบโตภายในครรภ์พร้อมกัน

แฝดเช่นนี้อาจจะมีเพศต่างกันได้ และไม่ได้ต่างอะไรไปจากการเป็นพี่น้องกันทั่วไป เพียงแต่เกิดพร้อมกันเท่านั้น

ในกรณีของแฝดกึ่งแท้ หรือกึ่งเหมือน คาดว่าเกิดจากไข่ 1 ใบได้ปฏิสนธิกับอสุจิ 2 ตัวภายในเวลาเดียวกัน จากนั้นไข่ได้แบ่งตัวเป็น 2 ส่วน

ถ้าไข่ 1 ใบปฏิสนธิกับอสุจิ 2 ตัว เท่ากับว่ามีโครโมโซม 3 ชุด แทนที่จะเป็น 2 ชุด โดย 1 ชุดมาจากแม่ และ 2 ชุดมาจากพ่อ

นักวิจัยระบุว่า โครโมโซม 3 ชุด ""โดยทั่วไปแล้วไม่เหมาะสำหรับการมีชีวิตอยู่ และปกติแล้วตัวอ่อนจะไม่อยู่รอด""

ขณะนี้ยังไม่มีการเปิดเผยชื่อของฝาแฝดคู่นี้

ฝาแฝดเกิดจากอะไร?


แฝดต่างไข่พบได้ปกติในบางครอบครัว แฝดต่างไข่มักพบได้ในคุณแม่ที่มีอายุมาก เพราะมักจะตกไข่มากกว่า 1 ใบในการตกไข่ 1 รอบ

ส่วนแฝดไข่ใบเดียวกันไม่ได้เกิดขึ้นบ่อย

การรักษาการมีบุตรยากด้วยการทำเด็กหลอดแก้วช่วยเพิ่มโอกาสในการมีลูกแฝด เพราะอาจมีการฝังตัวอ่อนมากกว่า 1 ตัว เข้าไปในมดลูก

สมาคมแทมบา หรือ Twins and Multiple Births Association (Tamba) ระบุว่า มีฝาแฝดเกิดขึ้นราว 12,000 คู่ในแต่ละปีในสหราชอาณาจักร

'กรณีพิเศษ'

แฝดกึ่งแท้ที่มีเอกสารยืนยันครั้งแรกเกิดขึ้นในสหรัฐฯ เมื่อปี 2007

ศ. ฟิสก์ กล่าวว่า การวิเคราะห์ฐานข้อมูลฝาแฝดทั่วโลก เน้นย้ำให้เห็นว่าโอกาสที่จะเกิดแฝดกึ่งแท้นั้นยากมาก

เขาและเพื่อนร่วมงานได้สำรวจข้อมูลพันธุกรรมจากแฝดต่างไข่ 968 คู่ รวมทั้งผลการศึกษาระดับโลกอีกจำนวนมาก แต่ไม่พบว่า มีกรณีของแฝดกึ่งแท้คู่อื่นอยู่เลย

""เรารู้ว่านี่เป็นแฝดกึ่งแท้ที่เป็นกรณีพิเศษ"" ศ. ฟิสก์ กล่าวเพิ่มเติม

""ขณะนี้แพทย์อาจจะเห็นว่ากรณีนี้เป็นแฝดร่วมไข่ แต่ความพิเศษของแฝดคู่นี้ก็คือ ไม่มีแฝดคู่อื่นที่ผ่านการทดสอบทางพันธุกรรมเป็นประจำมาก่อน""","https://www.stkc.go.th/sites/default/files/stiarticle_images/1551927394.jpg"
"1610","สุขภาพ : 6 ปัจจัยกระตุ้นหัวใจวายที่คุณอาจไม่รู้","Wed, 2019-03-06 10:02","http://www.stkc.go.th/node/1610","วิทยาศาสตร์ธรรมชาติ","","เป็นที่ทราบกันโดยทั่วไปว่า การสูบบุหรี่ โรคอ้วน และการออกกำลังกายไม่เพียงพออาจทำให้คุณมีโอกาสเกิดภาวะหัวใจวายได้มากขึ้น แต่คุณรู้หรือไม่ว่ายังมีปัจจัยอื่นที่คุณอาจไม่ทราบว่าสามารถกระตุ้นให้หัวใจวายได้ และการมองข้ามปัจจัยเหล่านี้ก็อาจเป็นอันตรายถึงชีวิต

ข้อมูลจากองค์การอนามัยโลก (WHO) ระบุว่า โรคหัวใจและหลอดเลือดคือกลุ่มโรคที่เป็นสาเหตุการเสียชีวิตอันดับต้น ๆ ของคนทั่วโลก และนี่คือปัจจัยเสี่ยงให้เกิดโรคนี้ซึ่งคนส่วนใหญ่อาจมองข้าม

1. ไม่ใช้ไหมขัดฟัน

หัวใจจะขอบคุณเวลาที่คุณใช้ไหมขัดฟัน
ฟันและหัวใจของเรามีความเชื่อมโยงกันมากกว่าที่เราคิด

งานวิจัยหลายชิ้นบ่งชี้ว่า คนที่มีปัญหาสุขภาพช่องปากมักมีอัตราการเป็นโรคหัวใจและหลอดเลือดสูงกว่าคนปกติ

อาการเลือดออกที่เหงือกและเหงือกอักเสบอาจทำให้เชื้อแบคทีเรียในช่องปากเข้าสู่กระแสเลือดได้ และอาจทำให้เกิดคราบไขมันในหลอดเลือดแดง

ละเลยสัญญาณ ""หัวใจล้มเหลว"" เสี่ยงเสียชีวิต
น้ำลายเห็บช่วยป้องกันหัวใจวายได้
ยาแก้ปวดอาจเพิ่มความเสี่ยงเกิดภาวะหัวใจขาดเลือดเฉียบพลัน
นอกจากนี้ ยังอาจกระตุ้นให้ตับผลิตโปรตีนบางชนิดขึ้นในระดับสูง ซึ่งจะทำให้หลอดเลือดเกิดการอักเสบขึ้น อันจะนำไปสู่อาการหัวใจวายและโรคหลอดเลือดสมองตีบ อุดตัน หรือแตก

การหลีกเลี่ยงความเสี่ยงเหล่านี้ทำได้โดยการใช้ไหมขัดฟันเป็นประจำ และพบทันตแพทย์ตามกำหนดเวลาที่เหมาะสม

2. การเกลียดหัวหน้างาน

งานวิจัยจากสวีเดนชี้ว่า คนที่มีภาวะเครียดในที่ทำงานเสี่ยงเป็นโรคหัวใจมากขึ้นอย่างมีนัยสำคัญ
นี่ไม่ใช่เรื่องตลก แต่ความรู้สึกชิงชังเจ้านายอาจเป็นอันตรายต่อสุขภาพหลอดเลือดและหัวใจของคุณได้

งานวิจัยจากสวีเดนที่ทำการศึกษาเป็นเวลา 10 ปี ซึ่งตีพิมพ์ในวารสารการแพทย์ British Medical Journal พบว่าการมีความสัมพันธ์ที่ไม่ดีกับหัวหน้างานอาจเพิ่มโอกาสการเกิดภาวะหัวใจวายได้ถึง 40%

""ความเครียดในที่ทำงานอาจกระตุ้นให้เกิดภาวะหัวใจวายได้"" นพ.วีเจย์ กุมาร ผู้เชี่ยวชาญด้านโรคหัวใจจากสถาบันสุขภาพหัวใจในเมืองออร์แลนโดของสหรัฐฯ กล่าว

ความเครียดในที่ทำงานประกอบกับปัจจัยอื่น ๆ เช่น การนอนหลับไม่เพียงพอ และการทานอาหารที่ไม่ดีต่อสุขภาพยิ่งเพิ่มความเสี่ยงเป็นโรคหลอดเลือดหัวใจขึ้นไปอีก

3. เหตุการณ์ที่สร้างบาดแผลทางจิตใจ

เหตุการณ์ที่ส่งผลกระทบต่อจิตใจอย่างรุนแรงกะทันหัน อาจสร้างความเสียหายให้หัวใจคุณได้
เหตุการณ์ที่ส่งผลกระทบต่อจิตใจอย่างรุนแรงกะทันหัน เช่น การเสียชีวิตของสมาชิกในครอบครัวอาจสร้างความเสียหายให้หัวใจคุณได้จริง ๆ

ข้อมูลจากสมาคมวัยหมดประจำเดือนแห่งอเมริการะบุว่า เส้นเลือดของผู้หญิงที่เคยผ่านประสบการณ์ที่ส่งผลกระทบต่อจิตใจอย่างรุนแรง 3 ครั้งในชีวิตหรือมากกว่านั้น มีประสิทธิภาพการทำงานที่ย่ำแย่กว่าผู้หญิงที่ไม่เคยประสบเหตุแบบเดียวกัน

พญ.แจ็คกี ยูบานี แพทย์โรคหัวใจ ระบุว่า ภาวะเครียดสูงสามารถกระตุ้นให้ร่างกายผลิตอะดรีนาลีนมากผิดปกติ ซึ่งจะไปเพิ่มอัตราการเต้นของหัวใจและเพิ่ม ภาวะความดันโลหิตสูง

4. ความรู้สึกเหงา

ความเหงาอาจส่งผลร้ายต่อหัวใจคุณ
งานวิจัยอีกชิ้นที่ตีพิมพ์ในวารสารการแพทย์ British Medical Journal พบหลักฐานบ่งชี้ว่า คนที่มีความสัมพันธ์ทางสังคมน้อยมีโอกาสเป็นโรคหัวใจเพิ่มขึ้น 29% และมีโอกาสเกิดภาวะหัวใจวายเพิ่มขึ้น 32%

ที่เป็นเช่นนี้เพราะความรู้สึกโดดเดี่ยวเดียวดายสามารถกระตุ้นให้เกิดความเครียดได้ และคนที่รู้สึกเหงามักไม่ค่อยมีใครคอยปรับทุกข์และระบายความรู้สึกต่าง ๆ

งานวิจัยจากมหาวิทยาลัยอ็อกซ์ฟอร์ดที่ตีพิมพ์เมื่อปี 2014 ได้ทำการวิเคราะห์ผู้หญิงกว่า 700,000 คนในช่วงเวลา 8 ปี และพบว่าคนที่ใช้ชีวิตอยู่กับคู่รักมีความเสี่ยงน้อยลง 28% ที่จะเสียชีวิตจากโรคหัวใจขาดเลือดเมื่อเทียบกับผู้หญิงโสดที่ใช้ชีวิตตามลำพัง

5. โรคซึมเศร้า

33% ของผู้ป่วยที่เกิดภาวะหัวใจวายในสหรัฐฯ อาจเป็นผู้ที่มีอาการซึมเศร้าร่วมด้วย
สมาคมโรคหัวใจแห่งอเมริกา ระบุว่า 33% ของผู้ป่วยที่เกิดภาวะหัวใจวายในสหรัฐฯ อาจเป็นผู้ที่มีอาการซึมเศร้าร่วมด้วย

ผู้เชี่ยวชาญสันนิษฐานว่าคนที่มีปัญหาสุขภาพจิตอาจถูกถาโถมด้วยอารมณ์ต่าง ๆ จนยากที่จะตัดสินใจในเรื่องสุขภาพของตนเอง

ดร.นีกา โกลด์เบิร์ก ผู้อำนวยการศูนย์โจน เอช ทิช เพื่อสุขภาพสตรี ในนครนิวยอร์กของสหรัฐฯ ระบุว่า ผู้ป่วยโรคซึมเศร้ามักไม่สามารถควบคุมตัวเองให้มีพฤติกรรมที่ส่งผลดีต่อสุขภาพได้ เช่น การรับประทานอาหารที่ดีต่อสุขภาพ และการจำกัดการดื่มแอลกอฮอล์ เป็นต้น

""คนที่ตกอยู่ในสถานการณ์เลวร้ายมักหันไปหาสิ่งที่ช่วยทำให้สบายใจ โดยที่ไม่คำนึงว่ามันจะเป็นสิ่งที่ดีต่อสุขภาพหรือไม่"" ดร.โกลด์เบิร์ก กล่าว

6. วัยทอง

ฮอร์โมนเอสโตรเจนตามธรรมชาติในร่างกายที่ลดลงของผู้หญิงวัยทอง ทำให้ผู้หญิงกลุ่มนี้มีแนวโน้มมากขึ้นที่จะเกิดภาวะหัวใจวาย
ผู้หญิงมีแนวโน้มมากขึ้นที่จะเกิดภาวะหัวใจวายเมื่อเข้าสู่วัยทอง หรือวัยหมดประจำเดือน

ผู้เชี่ยวชาญชี้ว่า ภาวะเช่นนี้อาจเกี่ยวโยงกับการที่ผู้หญิงกลุ่มนี้มีฮอร์โมนเอสโตรเจนตามธรรมชาติในร่างกายลดลง

เชื่อกันว่า ฮอร์โมนเอสโตรเจน ส่งผลดีต่อผนังหลอดเลือดแดง และช่วยให้หลอดเลือดมีความยืดหยุ่น

พญ.ยูบานี เสริมว่า อายุที่มากขึ้นทำให้หลอดเลือดแข็งขึ้น และมีความยืดหยุ่นน้อยลง ซึ่งจะไปเพิ่มระดับความดันในหลอดเลือด

อย่างไรก็ตาม การรับประทานอาหารที่มีประโยชน์ต่อสุขภาพ และการออกกำลังกายเป็นประจำสามารถช่วยต้านทานภาวะเหล่านี้ได้","https://www.stkc.go.th/sites/default/files/stiarticle_images/1551841363.jpg"
"1607","รู้หรือไมธาตุใดที่มีมากที่สุดในร่างกายของมนุษย์","Tue, 2019-03-05 10:10","http://www.stkc.go.th/node/1607","วิทยาศาสตร์ธรรมชาติ","","รู้หรือไม่ธาตุใดที่มีมากที่สุดในร่างกายของมนุษย์

    ร่างกายของมนุษย์มีกลไกการทำงานที่ซับซ้อน ซึ่งกลไกการทำงานเหล่านี้ต้องอาศัยธาตุอื่น ๆ อีกมากมาย ในปริมาณที่ต่างกันไปเพื่อควบคุมให้ระบบต่าง ๆ ในร่างกายทำงานได้เป็นปกติ และธาตุที่มีปริมาณที่สุดในร่างกายก็คือ ออกซิเจน (Oxygen, O) ซึ่งมีอยู่ทั้งสิ้น 65% โดยมวลของร่างกาย หรือเมื่อเปรียบเทียบกับน้ำหนักตัว เนื่องจากออกซิเจนมีการหมุนเวียนอยู่ในร่างกายในรูปของน้ำประมาณ 60% ของร่างกาย ขณะที่บางส่วนก็อยู่ในกระบวนการเมทาบอลิซึมซึ่งไม่สามารถวัดค่าได้ นอกจากนี้ บางส่วนยังพบในปอดด้วย จากการหายใจเข้าซึ่งมีออกซิเจนอยู่ประมาณ 20% ของอากาศที่หายใจเข้าไปทั้งหมด โดยเป็นกุญแจสำคัญในการหายใจระดับเซลล์ที่ร่างกายจะนำไปใช้ที่ไมโทคอนเดรีย (Mitochondria) ภายในเซลล์ เพื่อสร้างพลังงานที่จำเป็นต่อการดำรงชีวิตของมนุษย์

 

shutterstock 1297451833

 

 

ที่มาข้อมูล
https://www.trueplookpanya.com/knowledge/content/67386/-blo-scibio-sci-

ภาพจาก  shutterstock

เรียบเรียงโดย นายชนินทร์ สาริกภูติ","https://www.stkc.go.th/sites/default/files/stiarticle_images/1551755421.jpg"
"1603","กัญชา","Mon, 2019-03-04 14:01","http://www.stkc.go.th/node/1603","วิทยาศาสตร์ธรรมชาติ","","หากพูดถึงกัญชาบางคนมักจะนึกถึงยาเสพติด เพราะกัญชาถูกเพ่งเล็งไปที่โทษซะมากกว่าจนลืมนึกถึงประโยชน์ของมัน กัญชาก็ไม่ต่างจากยา หรืออาหารอื่น ๆ ซึ่งจะเกิด
ประโยชน์ หรือโทษนั้นก็อยู่ที่ปริมาณที่รับประทาน หรือปริมาณที่นำเข้าสู่ร่างกาย โดยประโยชน์ของกัญชา ได้แก่ สาร Tetrahydrocannabinol (THC) ในกัญชาทำให้
เรารู้สึกผ่อนคลาย สบายเคลิบเคลิ้ม ทางการแพทย์ใช้ในการรักษาอาการเบื่ออาหารในคนที่เป็นโรคเอดส์ ช่วยรักษาโรคไขมันอุดตันหลอดเลือดจากการสูบบุหรี่ โรคหัวใจ 
ช่วยลดอาการคลื่นไส้อาเจียนในผู้ป่วยมะเร็งได้ และใช้รักษาโรคผิวหนังอีกด้วย นอกจากนี้ยังพบสาร Cannabidiol (CBD) ในกัญชา ที่มีฤทธิ์ยับยั้งมะเร็ง สามารถบรรเทา
อาการเจ็บปวดได้ดี ไม่มีฤทธิ์ต่อจิต และประสาท อีกทั้งไม่ก่อให้เกิดผลข้างเคียงแม้เลิกสูบกะทันหัน 


หลายประเทศ เช่น สหรัฐอเมริกา แคนาดา หรือออสเตรเลีย กัญชานั้นเป็นเสมือนพืชสมุนไพรที่ถูกนำมาใช้อย่างแพร่หลายแบบไม่ผิดกฎหมาย แม้กระทั่งใช้ผสมลงในอาหาร 
ในขณะที่ประเทศไทยนั้น กัญชายังถูดจัดเป็นยาเสพติดให้โทษประเภท 5 อยู่ โดยบัญชีสารเสพติดแบ่งตาม พ.ร.บ.ยาเสพติดให้โทษ พ.ศ. 2522นั้น มี 5 ประเภทด้วยกัน 
ได้แก่ ประเภท 1 ยาเสพติดให้โทษชนิดร้ายแรง เช่น เฮโรอีน ฯลฯ, ประเภท 2 ยาเสพติดให้โทษทั่วไป เช่น มอร์ฟีน ฯลฯ, ประเภท 3 ยาเสพติดให้โทษชนิดเป็นตำรับยา
ที่มียาเสพติดให้โทษประเภท 2 เป็นส่วนผสม เช่น ยาแก้ไอที่มีฝิ่น หรือโคเดอีนผสมอยู่, ประเภท 4 สารเคมีที่ใช้ในการผลิตยาเสพติดให้โทษประเภท 1 หรือ ประเภท 2 
เช่น อาเซติคแอนไฮไดรด์ฯ และประเภท 5 ยาเสพติดให้โทษที่มิได้เข้าข่ายอยู่ในประเภท 1 ถึงประเภท 4 เช่น พืชกระท่อม และกัญชานั่นเอง ในประเทศไทยแม้จะเคยมี
การเรียกร้องให้ถอดกัญชาออกจากพ.ร.บ.ยาเสพติดให้โทษ พ.ศ. 2522 เมื่อไม่กี่ปีที่ผ่านมานี้ แต่เรื่องยังอยู่ระหว่างการพิจารณา และวิจัยอย่างถี่ถ้วน เพราะการเปลี่ยนแนว
ความคิดเดิม ๆ ของคนไทย ที่มีต่อกัญชานั้น เป็นเรื่องอ่อนไหว และต้องใช้เวลาในการผลักดันอยู่พอสมควร อย่างไรก็ตามหากกัญชาถูกถอดออกจากพ.ร.บ.ยาเสพติด
ให้โทษ พ.ศ. 2522 สำเร็จนั่น จะเป็นประโยชน์ต่อวงการแพทย์อย่างมาก

เมื่อไม่นานมานี้มีข่าวการอนุญาตให้ทดลองปลูกกัญชาใน จังหวัดสกลนครเป็นแห่งแรกของประเทศไทย แท้ที่จริงแล้วพืชดังกล่าว คือ กัญชง ซึ่งเป็นพืชชนิดหนึ่งที่มีถิ่น
กำเนิดมาจากพืชชนิดเดียวกันกับกัญชา โดยกัญชงมีชื่อทางวิทยาศาสตร์ว่า Cannnabis sativa L. Subsp. sativa ส่วนกัญชามีชื่อวิทยาศาสตร์ว่า 
Cannabis sativa L. Subsp. indica ความใกล้ชิดกันของถิ่นกำเนิดทำให้พืชทั้งสองมีสัณฐานวิทยา และสรรพคุณใกล้เคียงกันนั่นเอง โดยความแตกต่างเด่น ๆ 
ของกัญชง คือ ลำต้นสูงมากกว่า 2 เมตร (กัญชาสูงไม่ถึง 2 เมตร) ใบมีแฉก 7-9 แฉก (กัญชาใบมีแฉก 5-7 แฉก) และกัญชงมี THC หรือสารที่ทำให้รู้สึกผ่อนคลาย
น้อยกว่า 0.3% (กัญชามี THC 1-10%) ซึ่งสาเหตุที่อนุญาตให้ทดลองปลูกกัญชงได้เนื่องจาก กัญชงมีสาร THC น้อยกว่าในกัญชา โดยอนุญาตให้ปลูกเพื่อนำมาใช้
ในทางการแพทย์ และอุตสาหกรรมอย่างเหมาะสม

ที่มา :

ไทยรัฐออนไลน์. 2561. 10 ข้อ ดราม่ากัญชา ฝรั่งกินได้ถูกกฎหมาย คนไทยอย่าริลอง. อาหาร. แหล่งที่มา: 
https://www.thairath.co.th/content/1179823. 25 เมษายน 2561
MedThai. 2560. กัญชง สรรพคุณและประโยชน์ของต้นกัญชง 14 ข้อ. สมุนไพร. แหล่งที่มา: 
https://medthai.com/กัญชง/. 25 เมษายน 2561
TCIJ ออนไลน์. 2559. ปี 2560 เริ่มปลูก 'กัญชง' เพื่ออุตสาหกรรมใน 6 จังหวัด. ยาเสพติด. แหล่งที่มา: 
https://www.tcijthai.com/news/2016/28/current/6620. 25 เมษายน 2561
Honestdocs. 2561. กัญชา รวมเรื่องน่ารู้ และสรรพคุณทางการแพทย์ ที่รู้แล้วต้องอึ้ง. อยู่ดีกินดี. แหล่งที่มา: 
https://www.honestdocs.co/interesting-cannabis-medicinal-properties. 25 เมษายน 2561
กรุงเทพธุรกิจ. 2561. ชัดเจน!! ปลูก 'กัญชา' ผิดกฎหมาย ให้ปลูกแค่ 'กัญชง'. การเมือง. แหล่งที่มา: 


เรียบเรียงโดย
นางสาวเพชรกวินท์ เนื่องสมศรี
นักวิชาการ กองพัฒนากิจกรรม","https://www.stkc.go.th/sites/default/files/stiarticle_images/1551682917.jpg"
"1600","ช็อกโกแลตสีทับทิม (Ruby Chocolate)","Fri, 2019-03-01 08:45","http://www.stkc.go.th/node/1600","วิทยาศาสตร์ธรรมชาติ","","ช็อกโกแลตสีทับทิม หรือ Ruby Chocolate เปิดตัวอย่างเป็นทางการเมื่อวันที่ 5 กันยายน พ.ศ. 2561 ที่เมืองเซี่ยงไฮ้ ประเทศจีน ช็อกโกแลตสีสันแสนหวานนี้
ผลิตจากเมล็ดโกโก้สีทับทิม (Ruby cocoa bean) ที่นอกจากรสชาติจะมีความแตกต่างจากช็อกโกแลตที่เราคุ้นเคยคือรสขม รสหวาน แต่ช็อกโกแลตสีทับทิมมี
รสเปรี้ยวคล้ายกับเบอรรี่และไม่มีรสขม นอกจากนี้มีสีชมพูคล้ายกลีบดอกกุหลาบ ซึ่งการเกิดสีที่แปลกตานั้นมาจากกระบวนการสกัดช็อกโกแลตจากเมล็ดโกโก้
สีทับทิมที่อาศัยความพิถีพิถันเป็นอย่างมาก โดยบริษัท Barry Calleban ร่วมกับมหาวิทยาลัย Germany’s Jacobs ทำการวิจัยและพัฒนาเมล็ดโกโก้ชนิดพิเศษ
นี้ยาวนานกว่า 13 ปี โดยต้นโกโก้ดังกล่าวสามารถเจริญได้ดีในเขตร้อน โดยเฉพาะอย่างยิ่งในประเทศเอกวาดอร์ บราซิล รวมทั้งไอวอรีโคสต์ ซึ่งเป็นประเทศที่มี
ชื่อเสียงในการผลิตและส่งออกเมล็ดโกโก้ระดับโลก ถือเป็นข่าวดีอย่างยิ่งสำหรับผู้ที่สนใจลิ้มลองรสชาติช็อกโกแลตสีทับทิม โดยบริษัท Barry Calleban ร่วมมือ
กับบริษัท Nestle ผลิตคิดแคท (KitKat) จากช็อกโกแลตสีทับทิมที่เปิดตัวและวางขายครั้งแรกในวันที่ 19 เดือนมกราคม พ.ศ. 2561 ในประเทศญี่ปุ่นและเกาหลีใต้
และทางบริษัท Barry Calleban ยังมีแผนในการผลิตไอศกรีมแบบ Instant-fresh icecream ออกสู่ตลาดโลกราวกลางปี พ.ศ. 2561 เหล่าบรรดาสาวกของหวาน
ห้ามพลาดกับเมนูใหม่นี้และเชื่อได้ว่าต้องถูกใจใครหลายๆ คนแน่นอนค่ะ

ที่มา : 
The Barry Callebaut Group. 2017. https://www.nestle.co.jp/media/pressreleases/ allpressreleases/documents/20180118_ kitkat_eng.pdf. 
Nestlé Japan Ltd (Press Release). 2018. A New Type of Chocolate is Born, Adding worldwide premiere “Ruby” to Bitter, Milk, and White Chocolate.

ที่มาภาพ : 
https://www.ellematovin.se/rosa-choklad
https://awol.junkee.com/ruby-chocolate-kitkat-japan/57688","https://www.stkc.go.th/sites/default/files/stiarticle_images/1551404746.jpg"
"1598","ร่องรอยบนหน้าผากอาจบ่งบอกถึงสุขภาพหัวใจของคุณ","Thu, 2019-02-28 10:33","http://www.stkc.go.th/node/1598","วิทยาศาสตร์การแพทย์","","หากพูดถึงริ้วรอยบนหน้าผากใครหลายคนมักจะกังวลเกี่ยวกับเรื่องความสวยความงาม หรือเรื่องสุขภาพของผิว เช่น ผิวบริเวณหน้าผากได้รับแสงแดดเป็นเวลานาน 
ขาดความชุ่มชื้น หรือการเสื่อมโทรมของคอลลาเจน และอิลาสตินในชั้นหนังแท้ โดยชั้นหนังแท้ (Dermis) นี้อยู่ระหว่างชั้นหนังกำพร้า (Epidermis) และชั้นไขมัน 
(Hypodermis) ของผิวหนัง ซึ่งมีเซลล์สำคัญที่สร้างคอลลาเจน และอิลาสตินเพื่อให้ความแข็งแรง รวมถึงซ่อมแซมผิวหนังของเรา นอกเหนือจากปัญหาการเสื่อมโทรม
ของคอลลาเจน และอิลาสตินแล้ว เราควรให้ความใส่ใจในเรื่องสุขภาพอื่นด้วย เช่น การทำงานผิดปกติของสมอง ไตอ่อนแอ และการนอนไม่หลับ 
ซึ่งล่าสุดการศึกษาจากนักวิจัยชาวฝรั่งเศสพบว่าผู้ที่มีริ้วรอยเป็นร่องลึกก่อนวัยอันควรมักจะเสียชีวิตเนื่องจากโรคหัวใจ

โดยการศึกษาครั้งนี้ได้วิเคราะห์ข้อมูลจากวัยผู้ใหญ่ในประเทศฝรั่งเศสมากกว่า 3,200 คน อายุ 32 42 52 และ 62 ปี จากการนับจำนวนร่องหน้าผาก และรอยลึกของร่อง 
ซึ่งการศึกษาได้เฝ้าติดตามผลมาเป็นระยะเวลากว่า 20 ปี ได้กำหนดค่าคะแนนทั้งหมด 4 เกณฑ์โดย คะแนนต่ำสุด คือ 0 หมายถึงไม่มีร่องบนหน้าผาก และคะแนนมากสุด 
คือ 3 หมายถึง ริ้วรอยลึกจำนวนมาก โดยผู้ที่มีค่าคะแนนจำนวนร่องหน้าผาก และรอยลึกอยู่ในเกณฑ์มาก พบว่าอัตราการเสียชีวิตจากโรคหัวใจมีมากถึง 10 เท่าของคนที่
ไม่มีร่องบนหน้าผาก 

อย่างไรก็ตามผลการวิเคราะห์นี้เป็นเพียงข้อมูลเบื้องต้นเท่านั้น ยังจำเป็นต้องได้รับการศึกษาเพิ่มเติม 
ซึ่งร่องรอยบนหน้าผากนั้นสามารถสังเกตได้ง่าย และมองเห็นได้ด้วยตาจึงอาจเป็นตัวเลือกหนึ่งในการนำไปเป็นตัวชี้วัดเบื้องต้นสำหรับผู้ป่วยโรคหัวใจในอนาคต 
ทั้งนี้ทั้งนั้นการสังเกตเพียงร่องรอยบนหน้าผากอย่างเดียวคงไม่เพียงพอ เพราะโรคหัวใจสามารถแบ่งย่อยได้เป็นหลายกลุ่มโรค จำเป็นต้องทราบข้อมูลอื่น ๆ 
ต้องสังเกตอาการ และตรวจร่างกายประกอบ เช่น อายุ เพศ ความดันโลหิต ประวัติการสูบบุหรี่ อัตราการเต้นของหัวใจ และระดับไขมันในเลือด เป็นต้น

ที่มา :
Rachael Rettner. 2018. What Forehead Wrinkles Might Tell You About Your Heart Health. LIVE SCIENCE. Resource: https://www.livescience.com/63432-forehead-wrinkles-heart-health.html?utm_source=ls-newsletter&utm_medium=email&utm_campaign=20180827-ls. 2 September. 2018","https://www.stkc.go.th/sites/default/files/stiarticle_images/1551324791.jpg"
"1589","ในอนาคต ความทรงจำคนเราอาจถูก ""แฮก"" ได้ เราจะป้องกันความเสี่ยงนั้นได้หรือเปล่า ?","Wed, 2019-02-27 11:16","http://www.stkc.go.th/node/1589","วิศวกรรมศาสตร์และเทคโนโลยี","","จะเป็นอย่างไรหากคนเราสามารถย้อนกลับไปดูเศษเสี้ยวความทรงจำจากช่วงเวลาต่าง ๆ ได้ง่าย ๆ เหมือนที่เราเลื่อนดูรูปในอินสตาแกรม จะเป็นอย่างไร หากในโลกอนาคต แฮกเกอร์สามารถเข้าถึงความทรงจำในหัวคุณและขู่ลบล้างข้อมูลทุกอย่างเพื่อรีดไถเงิน

นี่อาจจะฟังดูเกินจริง แต่โลกอนาคตที่ว่าอาจมาถึงเร็วกว่าที่คุณคิด

ผ่าสมอง

ด้วยความก้าวหน้าของเทคโนโลยีด้านประสาทวิทยา เราอาจสามารถปรับปรุงพัฒนาระบบความทรงจำของมนุษย์ได้เร็ว ๆ นี้ และอีกไม่กี่ทศวรรษ เราอาจสามารถปรับเปลี่ยน และเขียนความทรงจำในหัวเราขึ้นมาใหม่ได้

การผ่าตัดฝังอุปกรณ์พิเศษในสมองมีแนวโน้มจะกลายมาเป็นเทคโนโลยีสำคัญสำหรับศัลยแพทย์ทางประสาท

การผ่าตัดกระตุ้นสมองส่วนลึก (deep brain stimulation หรือ DBS) มีส่วนช่วยรักษาผู้ป่วยหลากหลายโรค ไม่ว่าจะเป็นอาการสั่น โรคพาร์กินสัน หรือ โรคย้ำคิดย้ำทำ (OCD) ขณะนี้ มีผู้ป่วยที่รักษาด้วยเทคโนโลยีนี้แล้วราว 1.5 แสนคน ทั่วโลก

นอกจากนี้ เทคโนโลยีนี้ยังอาจทำให้สามารถควบคุมโรคเบาหวานและโรคอ้วนด้วยวิธีใหม่ ๆ ได้อีกด้วย

ขณะนี้ มีการค้นคว้าวิจัยมากขึ้นเรื่อย ๆ เพื่อเตรียมนำเทคโนโลยีนี้ไปรักษาโรคซึมเศร้า โรคสมองเสื่อม โรคทูเร็ตต์ (ความผิดปกติของระบบประสาท ส่งผลให้ผู้ป่วยมีอาการอย่างกล้ามเนื้อกระตุกซ้ำ ๆ กะพริบตาและทำเสียงออกมาโดยไม่สามารถควบคุมได้) รวมถึงอาการทางจิตประเภทอื่น ๆ

หน่วยงานค้นคว้าด้านเทคโนโลยีเพื่อการทหารของกระทรวงกลาโหมสหรัฐฯ หรือ The US Defense Advance Research Projects Agency (DARPA) มีโครงการพัฒนาระบบวงจรประสาทไร้สายเพื่อนำไปผ่าตัดปลูกฝังเพื่อช่วยฟื้นความทรงจำสำหรับทหารที่สมองได้รับบาดเจ็บ
ความทรงจำพิเศษ

ลอรี ไพครอฟต์ นักวิจัยประจำ Nuffield Department of Surgical Sciences ของมหาวิทยาลัยอ็อกซ์ฟอร์ด บอกว่า จะไม่แปลกใจเลย หากมีการผ่าตัดปลูกฝังเพื่อช่วยเสริมความทรงจำในเชิงพาณิชย์ภายเวลา 10 ปีข้างหน้า

ในอีก 20 ปี เทคโนโลยีอาจพัฒนาถึงขั้นที่สามารถจับและกระตุ้นสัญญาณที่ใช้ในการสร้างความทรงจำได้ ภายในกลางศตวรรษนี้ เราอาจจะสามารถควบคุมเปลี่ยนแปลงความทรงจำของเราก็ได้

แฮกความทรงจำ

อย่างไรก็ตาม ไพครอฟต์ บอกว่า อาจมีผลกระทบ ""ร้ายแรง"" มากหากอำนาจการควบคุมความทรงจำตกอยู่ในมือของผู้ที่ไม่ปรารถนาดี ลองจินตนาการว่าจะเป็นอย่างไร หากแฮกเกอร์สามารถเข้าไปตั้งค่าในสมองของผู้ป่วยโรคพาร์กินสันได้ และสามารถควบคุมความคิดและการกระทำ และแม้กระทั่งทำให้ผู้ป่วยกลายเป็นอัมพาตชั่วคราวได้

นอกจากนี้ แฮกเกอร์ยังอาจสามารถขู่ลบล้างความทรงจำของเหยื่อได้เพื่อรีดไถเงิน

หากนักวิจัยสามารถถอดรหัสและทำความเข้าใจสัญญาณประสาทในระบบความจำของเราได้ เราไม่อาจคาดเดาได้เลยว่าจะทำให้เกิดความเสี่ยงอะไรบ้าง อาทิ แฮกเกอร์ต่างชาติอาจจะพยายามสืบค้นข่าวกรองด้วยการเจาะระบบข้อมูลของโรงพยาบาลทหารผ่านศึกในกรุงวอชิงตัน ดีซี

จากการทดลองในปี 2012 นักวิจัยจากมหาวิทยาลัยอ็อกซ์ฟอร์ด และมหาวิทยาลัยแคลิฟอร์เนีย เบิร์กลีย์ สามารถรู้ถึงข้อมูลส่วนตัวอย่างเช่น บัตรธนาคารและรหัสผ่าน ด้วยการสังเกตการณ์คลื่นสมองของคนที่ใส่หูฟังสำหรับเล่นเกม

ควบคุมอดีต

ดิมิทรี กาลอฟ นักวิจัยจาก Kaspersky Lab บริษัทเพื่อความมั่นคงทางไซเบอร์ บอกว่า การแฮกสมอง และการปรับเปลี่ยนความทรงจำอย่างมุ่งร้าย เป็นเรื่องท้าทายต่อความปลอดภัยของคน และบางกรณีเป็นลักษณะที่ใหม่และมีเอกลักษณ์เฉพาะตัว

นักวิจัยจาก Kaspersky และมหาวิทยาลัยอ็อกซ์ฟอร์ด ร่วมมือกันในโครงการที่มุ่งหาความเสี่ยง และวิธีการโจมตีทางไซเบอร์ที่อาศัยเทคโนโลยีในลักษณะนี้ซึ่งกำลังพัฒนามากขึ้นเรื่อย ๆ

รายงานการวิจัยของพวกเขาที่มีชื่อว่า ""The Memory Market: Preparing for a future where cyberthreats target your past"" ระบุว่า ด้วยระดับความก้าวหน้าของเทคโนโลยีในปัจจุบัน ซึ่งก้าวหน้าไปกว่าที่คนทั่วไปตระหนัก มีความขัดแย้งที่ชัดเจนระหว่างความปลอดภัยในเชิงสุขภาพและเชิงข้อมูลของคนไข้

รายงานฉบับนี้ระบุว่า ไม่ใช่เรื่องที่เป็นไปไม่ได้ที่เราจะจินตนาการถึงยุคที่รัฐบาลเผด็จการพยายามจะเขียนประวัติศาสตร์ขึ้นใหม่ด้วยการไปแทรกแซงความทรงจำของคน หรือแม้กระทั่งป้อนความจำใหม่ ๆ เข้าไปในสมองคน

นายกาลอฟ บอกว่า หากเรายอมรับว่าจะมีเทคโนโลยีในลักษณะแบบนี้ เราอาจสามารถควบคุมการกระทำของคนได้ หากคนประพฤติในทางที่เราไม่อยากให้พวกเขาทำ เราสามารถหยุดพวกเขาได้ด้วยการกระตุ้นสมองในส่วนที่ทำให้เกิดอารมณ์ในเชิงลบได้

ในทางเดียวกัน เราก็สามารถส่งเสริมพฤติกรรมต่าง ๆ ด้วยการกระตุ้นสมองในส่วนที่ทำให้เกิดความสุขได้

เจาะข้อมูล

การแฮกข้อมูลจากเครื่องมือทางการแพทย์ไม่ใช่เรื่องใหม่ เมื่อปี 2017 ทางการสหรัฐฯ เรียกคืน อุปกรณ์ไฟฟ้าที่ช่วยให้อัตราการเต้นหัวใจเร็วขึ้นและสม่ำเสมอ หรือ pacemaker 465,000 เครื่อง หลังจากพิจารณาว่าอุปกรณ์เหล่านี้เสี่ยงต่อการโจมตีทางไซเบอร์

องค์การอาหารและยาสหรัฐฯ หรือ FDA ระบุว่า ผู้ไม่ปรารถนาดีสามารถเข้าไปแทรกแซงเครื่องมือนี้ได้ โดยอาจปรับเปลี่ยนจังหวะการเต้นของหัวใจคน หรือทำให้แบตเตอรีหมด ซึ่งทั้งสองกรณีอาจนำไปสู่การเสียชีวิตได้

องค์การอาหารและยาสหรัฐฯ บอกว่า เมื่อเครื่องมือทางการแพทย์มีการเชื่อมต่อกับระบบอินเทอร์เน็ตมากขึ้นเรื่อย ๆ ความเสี่ยงที่จะมีการโจมตีทางไซเบอร์ก็มีมากขึ้นตาม
การป้องกันทางไซเบอร์

เป็นเรื่องดีที่การออกแบบเครื่องมือจะสามารถลดความเสี่ยงส่วนมากได้ แต่นายกาลอฟ บอกว่ามาตรการการรักษาความปลอดภัยที่สุดคือการสอนให้แพทย์และคนไข้ระมัดระวัง อาทิ ตั้งรหัสผ่านที่มีความซับซ้อนสูง

ไพครอฟต์ ระบุว่า ในอนาคต การผ่าตัดปลูกฝังในสมองจะซับซ้อนขึ้น และถูกนำไปใช้รักษาอาการหลากหลายขึ้น และจะมีหลายปัจจัยที่ดึงดูดและทำให้การโจมตีทางไซเบอร์ง่ายขึ้น หากเราไม่พัฒนาวิธีแก้ปัญหาสำหรับการปลูกฝังสมองในรุ่นแรก ความปลอดภัยสำหรับผู้เข้ารับการผ่าตัดในรุ่นต่อ ๆ ไปก็จะน้อยลง และเทคโนโลยีที่พัฒนาขึ้นจะทำให้ผู้โจมตีไซเบอร์จะมีความได้เปรียบมากกว่าเดิมอีก","https://www.stkc.go.th/sites/default/files/stiarticle_images/1551241011.jpg"
"1585","ผู้เชี่ยวชาญแนะวิธีนอนหลับอย่างมีคุณภาพ เหมือนนักเตะพรีเมียร์ลีก","Tue, 2019-02-26 08:46","http://www.stkc.go.th/node/1585","วิทยาศาสตร์การแพทย์","","อยากนอนหลับให้ดีขึ้นไหม ?

มีคนจำนวนมากเพิ่มขึ้นเรื่อย ๆ ที่ตอบว่า ""อยาก""

เราเคยได้ยินได้ฟังคำแนะนำทั่ว ๆ ไปเรื่องการนอนหลับให้เพียงพอในตอนกลางคืน โดยมีวิธีต่าง ๆ ตั้งแต่การนำโทรทัศน์ออกจากห้องนอน, หาเตียงนอนที่เหมาะสม, งดใช้อุปกรณ์เทคโนโลยีก่อนนอน 1-2 ชั่วโมง แต่ถ้าคุณอยากจะนอนหลับให้ได้อย่างเยี่ยมยอดไปเลยล่ะ จะทำอย่างไร ?

นิก ลิตเติ้ลเฮลส์ เป็นผู้ฝึกสอนการนอนหลับ ซึ่งมุ่งเน้นไปที่การฟื้นฟูสภาพร่างกายของนักกีฬาให้ได้มากที่สุด ด้วยการฝึกให้พวกเขานอนหลับอย่างที่ควรจะเป็น

เขาทำงานกับสโมสรฟุตบอลขนาดใหญ่หลายแห่ง รวมถึงแมนเชสเตอร์ ยูไนเต็ด ในยุคที่เซอร์อเล็กซ์ เฟอร์กูสัน เป็นผู้จัดการทีมในปี 1992 และทีมชาติอังกฤษภายใต้การควบคุมของ สเวน-โกรัน อีริกส์สัน

นี่คือคำแนะนำของนิกที่จะทำให้คุณนอนหลับได้อย่างนักเตะพรีเมียร์ลีก


มีบางช่วงเวลาใน 1 วัน ที่เราถูกออกแบบมาเพื่อให้พักผ่อน
1. ให้นับการนอนหลับเป็นวงจรไม่ใช่ชั่วโมง

การต้องนอน 8 ชั่วโมงต่อคืนเป็นความเชื่อ นิกบอกเช่นนั้น การนอนหลับของคนเราเป็นไปตามวงจรนาน 90 นาที ในระหว่างที่เราเปลี่ยนจากการหลับลึกแบบที่ลูกตาไม่เคลื่อนไหวไปมาอย่างรวดเร็ว หรือ Non-Rapid Eye Movement (NREM) มาเป็นการหลับที่มีการเคลื่อนไหวของลูกตาอย่างรวดเร็ว หรือ Rapid Eye Movement (REM) ซึ่งสมองยังคงมีการทำงานอยู่อย่างหนัก

เขาบอกว่า สิ่งสำคัญคืออย่าขัดจังหวะการนอนที่ยังไม่ครบวงจร คุณควรแบ่งโครงสร้างการนอนหลับเป็นจำนวนเท่าของ 90 นาที ซึ่งนั่นอาจจะเป็น 7 ชั่วโมงครึ่ง, 6 ชั่วโมง หรือ 4 ชั่วโมงครึ่ง

นิกแนะนำว่า ให้ยึดเวลาตื่นนอนประจำ แล้วให้นับย้อนหลัง เช่น ถ้าวางแผนว่าจะตื่นตอน 6.30 น. คุณควรจะนอนที่เวลา 05.30 น., 03.30 น. 02.00 น 00.30 น. หรือ 23.00 น.

2. วางแผนการนอนต่อสัปดาห์ ไม่ใช่ต่อคืน

แทนที่จะกำหนดจำนวนชั่วโมงการนอนต่อคืน นิก เชื่อว่าควรกำหนดการนอนหลับให้ได้ตามวงจรในแต่ละวันและสัปดาห์ มากกว่า

นิกกล่าวว่า ""ที่เราต้องการคือนอนให้ได้ 35 วงจร ใน 7 วัน หรือประมาณ 5 วงจรต่อวัน"" ถ้าคุณเข้านอนดึก ก็ให้เพิ่มวงจรการนอนในคืนถัดไป หรือพยายามเข้านอนให้เร็วขึ้นในวันนั้น

เขากล่าวว่า เราควรมองล่วงหน้าสำหรับสัปดาห์ถัดไป และวางแผนวงจรการพักผ่อนตามตารางการทำงานและเวลา เข้าสังคมของเรา

แทนที่จะหลับให้ได้ตามจำนวนชั่วโมงต่อคืน นิก เชื่อว่าควรหลับตามวงจรในจำนวนที่เหมาะสมต่อวันและต่อสัปดาห์
3. นอนหลับสั้นลง แต่บ่อยขึ้น

นิกบอกว่า ก่อนที่มนุษย์จะประดิษฐ์หลอดไฟฟ้าได้ คนเรานอนหลับกันเป็นช่วง ๆ หลายช่วง ไม่ต่างจากการนอนหลับของทารกที่ ""หลับเป็นช่วงสั้น ๆ แต่บ่อยครั้ง""

เขาบอกว่า ความที่ใน 1 วันมี 24 ชั่วโมง ""มนุษย์เราจึงถูกผูกติดกับรอบวันอย่างเลี่ยงไม่ได้ ""

แต่จริง ๆ แล้วยังมีอีกหลายช่วงเวลาในรอบวัน ที่ร่างกายของคนเราถูกกำหนดมาให้พักผ่อน ซึ่งกลางวันเป็น ""ช่วงเวลาการนอนหลับตามธรรมชาติครั้งที่ 2"" และอีกครั้งอยู่ที่เวลาประมาณ 17.00-19.00 น. นักกีฬาใช้วิธีพักผ่อนตามช่วงเวลาธรรมชาติในลักษณะนี้ช่วยในการฟื้นฟูร่างกาย

นอนเพียง 6 ชม.ต่อคืนหรือน้อยกว่า ทำให้ร่างกายขาดน้ำ
คุณนอนเต็มอิ่มไหม?
นิกเชื่อว่า คนเราสามารถนอนหลับได้อย่างมีความสุขด้วยการแบ่งการนอนออกเป็นสองช่วง คือ หลับเป็นช่วงเวลาสั้นกว่าในตอนกลางคืน และไปหลับอีกรอบในตอนกลางวัน หรือไม่ก็แบ่งเป็น 3 ช่วงคือ ช่วงกลางคืน, กลางวัน และช่วงหัวค่ำ

4. คิดถึง ""การฟื้นฟูร่างกายในช่วงเวลาที่กำหนด"" แทนที่จะเป็นการงีบหลับ

ที่สำคัญคือ ช่วงเวลาของการพักผ่อน ไม่จำเป็นต้องเป็นการนอนหลับ นิก อยากให้เราเลิกคิดเรื่อง งีบหลับ และให้หันมาคิดเรื่อง ""การฟื้นฟูร่างกายในช่วงเวลาที่กำหนด"" (controlled recovery periods) หรือ CRP

""CRP ไม่ได้เกี่ยวกับการพยายามนอนให้หลับ"" เขากล่าว มันคือการจัดสรรเวลา 30 นาที (1 ใน 3 ของวงจร 90 นาที) ""ให้เวลาตัวเองได้หยุดพัก นั่นหมายความว่าคุณจะทำมันที่ไหนก็ได้""

ผู้ฝึกสอนการนอนหลับ กล่าวว่า คุณสามารถใช้เสียง, ใช้การทำสมาธิ, การกำหนดจิต, ใช้ผ้าขนหนูคลุมศีรษะ, ไปอยู่ที่เงียบ ๆ, นั่งอยู่ในห้องน้ำ หรือนั่งอยู่ในรถ แต่ไม่จำเป็นต้องหลับ การทำ CRP ถือเป็นส่วนหนึ่งของวงจรการหลับรวม ประจำสัปดาห์ได้

สโมสรฟุตบอลหลายแห่งเห็นความสำคัญของการพักผ่อนและใส่ช่วงเวลาของการ ฟื้นฟูร่างกายไว้ในตารางฝึกซ้อมของนักฟุตบอลด้วย


ช่วงเวลาที่คุณกำหนดได้ ไม่จำเป็นต้องซับซ้อนขนาดนั้น
5. ทำกิจกรรมหลังตื่นนอนให้เป็นกิจวัตร

นิกบอกว่า ช่วงเวลาที่สำคัญไม่ใช่ช่วง 90 นาทีก่อนหลับ แต่เป็นช่วง 90 นาทีหลังตื่น ""จัดการเวลาช่วงนี้ในตอนเช้าให้ดี ทุกอย่างที่ทำตั้งแต่ตื่น จะมีผลต่อคุณภาพในการฟื้นฟูร่างกาย""

ดังนั้นคุณควรกำหนดกิจวัตรที่ต้องทำหลังตื่นนอนให้ชัดเจน รวมถึงการยังไม่เริ่มใช้อุปกรณ์เทคโนโลยี แต่ให้ดื่มน้ำ, รับประทานอาหาร, ออกกำลังกายเบา ๆ และขับถ่าย

6. ใช้อุปกรณ์บำบัดด้วยแสง

ถ้าคุณเป็นคนตื่นยาก นิกแนะนำให้ใช้อุปกรณ์บำบัดด้วยแสงในการปลุก ซึ่งจะจำลองแสงเหมือนช่วงอาทิตย์ขึ้น และช่วงอาทิตย์ตกในห้องที่มืด

แสงสว่างและความมืดจะช่วยกระตุ้นการสลับการทำงานของเมลาโทนินซึ่งเป็นฮอร์โมนที่ช่วยในการนอนหลับ กับ เซโรโทนินซึ่งช่วยให้ร่างกายตื่นตัว

ปัจจุบันมีธุรกิจบางแห่งเริ่มให้ความสำคัญกับเรื่องนี้ ""และมีหลายบริษัทที่วางระบบแสงในตัวอาคารให้เป็นไปตามจังหวะของวัน""


เตียงยิ่งใหญ่ ยิ่งดี
7. นอนบนเตียงที่ใหญ่ขึ้น

การปรับเปลี่ยนวิธีการนอน และสถานที่นอน เป็นการเปลี่ยนแปลงง่าย ๆ ที่ก่อให้เกิดความแตกต่างได้อย่างมาก ""เตียงขนาดซูเปอร์คิง คือเตียงที่มีที่พอสำหรับผู้ใหญ่ 2 คนเท่านั้น"" นิกกล่าว ""ควรจะเรียกมันว่า เป็นขนาดมาตรฐานสำหรับผู้ใหญ่ 2 คนมากกว่า""

เขาเห็นว่าขนาดของเตียงมีความสำคัญ ดังนั้นควรปรับเตียงให้ใหญ่ขึ้นเท่าที่ห้องนอนจะเอื้ออำนวย

8. นอนในท่าเหมือนทารกในครรภ์ และใช้จมูกหายใจ

""ท่านอนที่เหมาะสมที่สุดคือท่าทารกในครรภ์ หันไปในด้านตรงข้ามกับด้านที่ถนัด"" นิกกล่าว โดยการนอนไม่จำเป็นต้องใช้หมอน

สุดท้ายเขาขอให้เราฝึกใช้ ""จมูกหายใจ"" เขาบอกว่า การหายใจทางปากเป็นสาเหตุหนึ่งที่ทำให้การนอนถูกรบกวน และยังนอนอย่างไม่ได้คุณภาพด้วย","https://www.stkc.go.th/sites/default/files/stiarticle_images/1551145574.jpg"
"1582","ฝุ่น : เอ็นจีโอระบุคนไทยตระหนกเพราะเพิ่งรู้ข้อมูลมลพิษทางอากาศตัวสำคัญ","Mon, 2019-02-25 09:01","http://www.stkc.go.th/node/1582","วิทยาศาสตร์ธรรมชาติ","","เอ็นจีโอชี้สถานการณ์ฝุ่นละออง PM 2.5 ปีนี้ไม่ได้ยิ่งหย่อนไปกว่าหลายปีก่อนหน้า แต่รัฐเพิ่งยอมเปิดข้อมูลดัชนีชี้วัดคุณภาพอากาศที่ครบถ้วนเมื่อไม่นานมานี้ กรมควบคุมมลพิษยืนยันรวมข้อมูล PM 2.5 ไว้แล้ว

""จริง ๆ แล้วสถานการณ์ฝุ่นละออง PM 2.5 ในปีนี้ ไม่ได้แย่ไปกว่าเมื่อ 6 ปีที่แล้ว แต่เป็นครั้งแรกที่ภาครัฐได้เปิดเผยข้อเท็จจริงให้ประชาชนได้รับรู้"" นายธารา บัวคำศรี ผู้อำนวยการประจำประเทศไทย กรีนพีซ เอเชียตะวันออกเชียงใต้ กล่าวกับบีบีซีไทยถึงสถานการณ์ฝุ่นละอองที่คนกรุงเทพฯ และบางจังหวัดต้องเผชิญในช่วงหลายสัปดาห์ที่ผ่านมา

เขาอธิบายว่าคณะกรรมการสิ่งแวดล้อมแห่งชาติเพิ่งได้รวมเอาค่า PM 2.5 เข้าไปในดัชนีชี้วัดคุณภาพอากาศ เป็นครั้งแรกเมื่อเดือนตุลาคมที่ผ่านมา จากที่ก่อนหน้านี้ระบุแหล่งกำเนิดมลพิษทางอากาศว่าเกิดจาก โอโซน ก๊าซคาร์บอนไดออกไซด์ ก๊าซไนโตรเจนไดออกไซด์ ก๊าซซัลเฟอร์ไดออกไซด์ และฝุ่นละอองอนุภาคขนาดเล็กที่มีเส้นผ่านศูนย์กลางเฉลี่ยน้อยกว่า 10 ไมโครเมตร หรือ PM 10 โดยไม่ได้รวมค่าของ PM 2.5 ลงไปในรายงานสภาพมลพิษทางอากาศเลย

ค่าชี้วัดที่ถูกซ่อนเร้น
ผู้อำนวยการประจำประเทศไทยของกรีนพีซกล่าวอีกว่าในการคำนวณคุณภาพอากาศและเผยแพร่ผลผ่านเว็บไซต์ของกรมควบคุมมลพิษและแอปพลิเคชั่น Air4Thai ตั้งแต่ปี 2553-2561 นั้น เป็นข้อมูลที่แสดงผลไม่สมบูรณ์ โดยหากรวมค่า PM 2.5 เข้าไว้ด้วย ผลที่แสดงออกมาเป็นสีในพื้นที่ต่าง ๆ จะเปลี่ยนไปทันที โดยจะเข้าข่ายเป็นพื้นที่สีแดง ที่ชี้ให้เห็นว่าคุณภาพอากาศอยู่ในระดับที่มีผลกระทบต่อสุขภาพ

องค์การอนามัยโลกตั้งมาตรฐานฝุ่นละออง PM2.5 เฉลี่ย 1 ปีไว้ที่ 10 ไมโครกรัมต่อลูกบาศก์เมตร และเฉลี่ย 24 ชั่วโมงไว้ที่ 25 มคก./ลบ.ม. แต่กรมควบคุมมลพิษของไทย กำหนดเพดานฝุ่นละอองเฉลี่ย 1 ปี ที่ 25มคก./ลบ.ม. และเฉลี่ย 24 ชั่วโมงที่ 50 มคก./ลบ.ม.

ขณะที่เกณฑ์ดัชนีคุณภาพอากาศ (AQI) ของไทยกำหนดระดับ 101-200 อยู่ในระดับสีส้ม แต่หากเปรียบเทียบกับข้อแนะนำขององค์การอนามัยโลก (WHO) หากค่ามลพิษทางอากาศเกิน 150 จะถือเป็นพื้นที่สีแดง หรือมีผลกระทบต่อสุขภาพ

""ถึงแม้ว่าทางคณะกรรมการสิ่งแวดล้อมจะไม่เคยปกปิดข้อมูลของ PM 2.5 แต่ภาครัฐไม่เคยรวมข้อมูลตัวนี้เข้าไปเป็นส่วนหนึ่งในการรายงานสภาพมลพิษในอากาศ และนี่คือสาเหตุส่วนหนึ่งที่ทำให้ประชาชนส่วนใหญ่คิดว่าค่ามาตรฐานของปีนี้สูงมากกว่าทุกปี แต่ในความเป็นจริงแล้วค่ามลพิษในอากาศสูงเช่นนี้ทุกปี"" นายธารา ระบุ เขาบอกด้วยว่าแม้จะมีการเรียกร้องให้ภาครัฐแก้ไขปัญหาอย่างเร่งด่วนแต่ก็ยังไม่เห็นนโยบายใดที่ยั่งยืนและจะป้องกันไม่ให้ปัญหากลับมาเกิดซ้ำอีก
อย่างไรก็ดี จากการตรวจสอบรายงานสถานการณ์มลพิษของประเทศไทยในแต่ละปีของกรมควบคุมมลพิษพบว่ามีการกล่าวถึงผลของ PM 2.5 พร้อมคำอธิบายอย่างชัดเจนมาตั้งแต่ปี พ.ศ. 2553 มาจนถึงปัจจุบัน และตัวรายงานสถานการณ์มลพิษของประเทศไทยจะแยกแสดงผลของภาพรวมของมลพิษจำแนกเป็นแต่ละชนิดตลอดทั้งปีอย่างชัดเจน แต่ในส่วนของแอปพลิเคชัน Air4Thai ที่เป็นดัชนีชีวัดมลพิษทางอากาศแบบรวมนั้นไม่สามารถเรียกดูผลย้อนหลังได้เกินกว่าเดือนมกราคมของปีนี้ จึงไม่สามารถตรวจสอบได้ชัดเจนว่ามีการแสดงผลครบถ้วนหรือขาดผลของ PM 2.5 ตามที่กล่าวอ้างไว้จริง

บีบีซีไทยพยายามติดต่อกรมควบคุมมลพิษในแผนกมลพิษทางอากาศ แต่ทางกรมฯ ไม่สามารถยืนยันข้อมูลที่กล่าวอ้างได้ เจ้าหน้าที่คนหนึ่งที่ดูแลด้านข้อมูลและการประชาสัมพันธ์ได้บอกคร่าว ๆ ว่าค่า PM 2.5 ได้ถูกบรรจุรวมไว้ในการคำนวณค่ามลภาวะทางอากาศเป็นที่เรียบร้อยแล้ว

การเคลื่อนไหวเพื่อร้องเรียนการทำงานของรัฐต่อศาลปกครองหากพบว่ามีการละเลยต่อการปฏิบัติหน้าที่เป็นสิทธิที่พึงกระทำได้ตามกฎหมาย ซึ่งนายธารา แห่งกรีนพีซเห็นว่าการฟ้องร้องแบบกลุ่ม หรือที่เรียกว่า class action จะกระทำในกรณีที่มีผู้ได้รับผลกระทบเป็นจำนวนมาก และเป็นวิธีการฟ้องร้องซึ่งนิยมทำในต่างประเทศ อย่างไรก็ดี จะต้องมีหลักฐานพิสูจน์ชัดเจนทั้งในแง่ผลกระทบที่เกิดขึ้น และการละเลยในการแก้ปัญหาของภาครัฐ การต่อสู้คดีในลักษณะนี้จะใช้เวลาอาจจะถึง 6-10 ปี ในการพิสูจน์

""กระบวนการทางกฎหมายถ้าเกิดขึ้นจะเป็นประโยชน์มาก ๆ ต่อการรวบรวมหลักฐานเชิงประจักษ์ว่าเกิดอะไรขึ้น และช่วยกระตุ้นให้หน่วยงานรัฐเปิดเผยข้อมูลต่อประชาชน และต่อสาธารณะว่าได้ทำหน้าที่อย่างเพียงพอแล้วหรือละเลยต่อการปฏิบัติหน้าที่ผ่านเอกสารต่าง ๆ โดยต้องมีกลุ่มภาคประชาชนที่เข้มแข็งมารวมตัวกัน เพื่อเรียกร้องสิทธิของตัวเอง"" นายธารากล่าว

ด้านนางสุภาภรณ์ มาลัยลอย ผู้จัดการมูลนิธินิติธรรมสิ่งแวดล้อม เห็นว่าการฟ้องร้องภาครัฐอาจไม่สำคัญเท่ากับการเรียกร้องให้เปิดเผยข้อมูลอย่างตรงไปตรงมา เพราะการเข้าไม่ถึงฐานข้อมูลด้านคุณภาพอากาศและมลภาวะ ทำให้ไม่มีมาตรการป้องกันดีพอและทำให้ปัญหาบานปลาย

""สิ่งที่ภาคประชาชนควรทำคือการกระตุ้นให้ภาครัฐปรับมาตรฐานด้านดัชนีชี้วัดมลพิษของทั้งประเทศให้สอดคล้องกับองค์การอนามัยโลก และมีการเปิดเผยข้อมูลให้มากกว่านี้ เพื่อนำไปสู่การแก้ปัญหาให้ถูกจุด และมีมาตรการควบคุมมลพิษในแต่ละพื้นที่ที่เหมาะสมกับปัญหาในพื้นที่นั้น ๆ อย่างแท้จริง"" นางสุภาภรณ์กล่าว

นางสุภาภรณ์ เห็นว่าสิ่งที่ไทยยังขาดอยู่คือเครื่องวัดคุณภาพอากาศตามปล่องของโรงงานอุตสาหกรรม ซึ่งจะช่วยให้รัฐมีข้อมูลในการจำกัดกิจกรรมที่มีความเสี่ยงที่จะเพิ่มผลกระทบต่อสิ่งแวดล้อม ซึ่งเป็นการแก้ไขปัญหาอย่างถูกจุดมากกว่าการแก้ปัญหาเฉพาะหน้าด้วยการฉีดน้ำไปบนอากาศ

ในช่วงที่ผ่านมานักวิชาการ และนักเคลื่อนไหวด้านสิ่งแวดล้อมพยายามหาสาเหตุของการเกิดภาวะฝุ่นละออง PM 2.5

ศ.ดร. เสริม จันทร์ฉาย อาจารย์ภาควิชาฟิสิกส์ คณะวิทยาศาสตร์ มหาวิทยาลัยศิลปากร ผู้เชี่ยวชาญและนักวิจัยด้านฝุ่นที่ทำงานด้านนี้มากว่า 20 ปี ก็เช่นกัน เขาบอกกับบีบีซีไทย ว่าได้ศึกษาข้อมูลจากดาวเทียม MODIS (Moderate Resolution Imaging Spectroradiometer) ของนาซ่า ที่มหาวิทยาลัยร่วมทำวิจัยอยู่ พบข้อมูลที่แสดงให้เห็นว่าเกิดจุดแดง ๆ อันเกิดจากการเผาไหม้ทางการเกษตรอย่างหนาแน่นมากจากทางประเทศเพื่อนบ้านของไทย

ศ.ดร.เสริม ได้ศึกษาข้อมูลเพิ่มเติมจากแผนที่ลมระดับสูง และได้ข้อสรุปว่าฝุ่นควันพิษที่ล่องลอยอยู่ทางภาคกลางของประเทศไทยนั้นมีความเป็นไปได้สูงว่าจะมาจากประเทศเพื่อนบ้าน

เขาชี้ให้เห็นความเป็นไปได้โดยยกข้อมูลทางวิทยาศาสตร์ที่แสดงให้เห็นการเคลื่อนตัวของฝุ่นผ่านลมระดับสูงที่เคยเกิดขึ้นในหลาย ๆ ประเทศ เช่น กรณีฝุ่นทรายจากทะเลทรายซาฮาร่าเคลื่อนตัวข้ามมหาสมุทรไปทางสหรัฐอเมริกา ในกรณีฝุ่น PM 2.5 ที่เกิดขึ้นในไทยก็มีลักษณะเดียวกัน คือ เป็นการเคลื่อนย้ายของฝุ่นละอองที่มาพร้อมลมระดับสูง ประกอบกับสภาพอากาศปิด และการที่ภาคกลางมีพื้นที่เป็นแอ่ง ทำให้ฝุ่นละอองทั้งหมดถูกกักไว้โดยไม่สามารถหาทางออกได้

แต่ ดร. เสริม ยืนยันกับทางบีบีซีไทย ว่าลมที่พัดมาจากอ่าวไทยจะทำให้ฝุ่นละออง PM 2.5 ถูกพัดออกไปจากพื้นที่ภาคกลาง และอีกไม่เกิน 3 สัปดาห์สภาพอากาศในพื้นที่กรุงเทพฯ และปริมณฑลจะกลับมาสู่ภาวะปกติ

""ในเมื่อสาเหตุของการเกิดฝุ่นละอองในกรุงเทพฯ ไม่ได้เกิดมาจากกิจกรรมที่เกิดภายในประเทศอย่างเดียว ทางภาครัฐควรมีการพูดคุยกันระหว่างประเทศเพื่อหารือร่วมกันในการทำข้อตกลงการแก้ปัญหาอย่างยั่งยืน เราจะเห็นได้ว่าปัญหาฝุ่นละอองที่เกิดขึ้นในภาคต่าง ๆ ของไทยนั้นส่วนใหญ่มาจากประเทศเพื่อนบ้านประกอบกับกิจกรรมภายในด้วย ดังนั้นเราควรทำข้อตกลงร่วมกันเพื่อหาทางออกของปัญหานี้"" ดร. เสริม อธิบาย","https://www.stkc.go.th/sites/default/files/stiarticle_images/1551060105.jpg"
"1581","ผลวิจัยเผย การผ่าตัดเปลี่ยนเข่าและสะโพกเทียมส่วนใหญ่ใช้การได้นานถึง 25 ปี","Mon, 2019-02-25 08:58","http://www.stkc.go.th/node/1581","วิทยาศาสตร์การแพทย์","","งานวิจัยโดยมหาวิทยาลัยบริสตอล ระบุ 8 ใน 10 ของการผ่าตัดเปลี่ยนเข่า และ 6 ใน 10 ของการผ่าตัดเปลี่ยนสะโพก สามารถใช้การได้ถึง 25 ปี

นักวิจัยระบุว่า ระยะเวลาดังกล่าวยาวนานกว่าที่เคยเชื่อกัน และผลวิจัยนี้จะช่วยให้คนไข้ตัดสินใจว่าเมื่อไรถึงจะเข้ารับการผ่าตัดได้ดีขึ้น

ถึงทุกวันนี้ มีข้อมูลสถิติน้อยมากถึงความประสบความสำเร็จของการผ่าตัดเปลี่ยนเข่าและสะโพกเทียม

งานวิจัยนี้ซึ่งตีพิมพ์ในวารสาร The Lancet ศึกษากรณีของคนไข้มากกว่า 5 แสนคน การเปลี่ยนข้อเข่าและสะโพกเป็น 2 ชนิดการผ่าตัดที่พบบ่อยที่สุดโดยสำนักงานบริการสุขภาพแห่งชาติ หรือ เอ็นเอชเอส (NHS) ของอังกฤษ แต่แพทย์มักไม่ทราบว่าจะตอบอย่างไรเมื่อคนไข้ถามว่าเข่าและสะโพกที่ผ่าตัดใหม่จะใช้การไปได้นานเท่าใด

อาจจะใช้ได้นานมากกว่านั้นอีก

ในปี 2017 มีการผ่าตัดเกือบ 2 แสนครั้งในอังกฤษและเวลส์ โดยคนไข้ส่วนใหญ่อายุระหว่าง 60-80 ปี

ดร.โจนาธาน อีวานส์ เจ้าหน้าที่ผู้เชี่ยวชาญด้านกระดูก ผู้เขียนงานวิจัยหลัก และนักวิจัยจากวิทยาลัยแพทย์บริสตอล บอกว่า อย่างดีที่สุด สำนักงานบริการสุขภาพแห่งชาติบอกได้แค่ว่าการผ่าตัดถูกออกแบบให้ใช้การได้นานแค่ไหน ไม่ใช่อ้างถึงหลักฐานจากประสบการณ์จริงของคนไข้

""หากดูจากเทคโนโลยีและเทคนิคที่พัฒนาในช่วง 25 ปีที่ผ่านมา เราคาดว่า การผ่าตัดเปลี่ยนข้อเข่าและสะโพกทุกวันนี้จะใช้การได้นานกว่าเดิมอีก""

ดร.อีวานส์ บอกว่า นี่เป็นเรื่องสำคัญมากขึ้นเพราะมีจำนวนประชากรสูงอายุเพิ่มขึ้น และระดับอายุคาดเฉลี่ยของคนก็สูงขึ้นด้วย

งานวิจัยนี้ค้นคว้าจากรายงานการผ่าตัดจาก 6 ประเทศ ได้แก่ ออสเตรเลีย, ฟินแลนด์, เดนมาร์ก, นิวซีแลนด์, นอร์เวย์ แล ะสวีเดน ซึ่งมีข้อมูลอย่างน้อย 15 ปี แต่ไม่ได้ดูข้อมูลของสหราชอาณาจักรเพราะมีข้อมูลย้อนหลังกลับไปไม่นานพอ อย่างไรก็ตาม ผลการวิจัยก็ตรงกับงานวิจัยเล็ก ๆ อื่น ๆ ที่ทำขึ้นในสหราชอาณาจักร

งานวิจัยระบุว่า การผ่าตัดเปลี่ยนข้อเข่าและสะโพกที่ผิดพลาดมักจะเกิดจากการติดเชื้อ การใช้งานมาก และที่พบไม่บ่อยคือ เกิดจากการหัก นี่หมายความว่า คนไข้ต้องเข้ารับการผ่าตัดแก้ไขใหม่ ซึ่งมีแนวโน้มจะล้มเหลวมากขึ้น

จอห์น สกินเนอร์ แพทย์ผู้เชี่ยวชาญด้านกระดูกจากสมาคมกระดูกแห่งสหราชอาณาจักร บอกว่า จำนวนการผ่าตัดปลูกฝังเทียมที่ประสบความสำเร็จมากขึ้นหมายความว่าจะมีจำนวนการผ่าตัดเพื่อแก้ไขลดน้อยลง

เขาบอกว่านี่เป็นข่าวดี และแพทย์ด้านกระดูกกำลังพยายามพัฒนาการผ่าตัดเปลี่ยนสะโพกเทียมให้ใช้งานได้นานขึ้น เขาบอกว่าเป็นที่รู้กันว่า 95% ของการผ่าตัดเปลี่ยนสะโพกสามารถใช้การได้อย่างน้อย 10 ปี สำนักงานบริการสุขภาพแห่งชาติระบุว่า ใช้การได้อย่างน้อย 15 ปี

สกินเนอร์บอกว่า ก่อนหน้านี้ คนไข้เข้ารับการผ่าตัดในช่วงท้ายของป่วยเป็นโรคข้ออักเสบ ก่อนที่จะเดินไม่ได้และต้องพึ่งรถเข็น แต่ตอนนี้มีความมั่นใจกับกระบวนการผ่าตัดเปลี่ยนสะโพกถึงขั้นที่สามารถเสนอการรักษาให้กับคนไข้ในรุ่นเด็กกว่า เพื่อที่จะช่วยบรรเทาความเจ็บปวดและช่วยให้พวกเขายังกระฉับกระเฉงทำอะไรต่ออะไรได้อยู่","https://www.stkc.go.th/sites/default/files/stiarticle_images/1551059917.jpg"
"1580","มะเร็ง : ชายอเมริกันเขียนประกาศข่าวมรณกรรมตัวเอง เตือนใจผู้คนถึงพิษภัยบุหรี่","Mon, 2019-02-25 08:56","http://www.stkc.go.th/node/1580","วิทยาศาสตร์การแพทย์","","ชายวัย 66 ปี ในรัฐนิวยอร์กของสหรัฐฯ เขียนประกาศข่าวมรณกรรมของตัวเอง เพื่อเตือนให้ผู้คนตระหนักถึงพิษภัยจากการสูบบุหรี่

นายเจฟฟรีย์ เทอร์เนอร์ เสียชีวิตด้วยโรคมะเร็งปอดเมื่อวันที่ 13 ก.พ.ที่ผ่านมา หลังจากสูบบุหรี่ต่อเนื่องมานานหลายสิบปี แต่ก่อนที่จะลาโลกไป เขาได้เขียนประกาศข่าวมรณกรรมของตัวเองที่ตีพิมพ์ใน ออลบานี ไทมส์ ยูเนียน หนังสือพิมพ์ท้องถิ่นในเมืองออลบานี เมืองเอกของรัฐนิวยอร์ก

""ผมเป็นคนโง่เขลาที่ตัดสินใจทำเรื่องโง่เดิม ๆ วันแล้ววันเล่า"" นายเทอร์เนอร์เขียน ""หากคุณเป็นคนที่สูบบุหรี่ จงเลิกเดี๋ยวนี้ เพราะชีวิตคุณขึ้นอยู่กับมัน""

นายเทอร์เนอร์ ได้รับการวินิจฉัยเมื่อเดือน พ.ย.ปีที่แล้วว่าเขาป่วยเป็นมะเร็งปอดระยะที่ 4 ซึ่งแพทย์บอกว่าเป็นผลโดยตรงมาจากการสูบบุหรี่ต่อเนื่องหลายสิบปีของเขา

""ความเจ็บปวดและความทุกข์ทรมานที่ผมสร้างให้ครอบครัวไม่คุ้มค่าเลยกับสิ่งที่ถูกมองว่าเป็น 'ความพึงพอใจ' ซึ่งไม่ได้ช่วยอะไรนอกจากทำให้สิ้นเปลืองเงิน พรากผมไปจากครอบครัว และทำร้ายร่างกายของผมในท้ายที่สุด""

""ผมมีชีวิตที่ดี แต่ยังมีเรื่องราวและเหตุการณ์สำคัญในชีวิตอีกมากมายที่ผมจะไม่สามารถแบ่งปันกับคนที่ผมรักได้อีก"" เขาเขียน ""คำสอนของเรื่องนี้ก็คือ จงอย่าเป็นคนโง่""

""จงจำไว้ว่า ชีวิตคือสิ่งดีงาม อย่าปล่อยให้มันลอยไปกับควันบุหรี่""

ศูนย์ควบคุมและป้องกันโรคของสหรัฐฯ ระบุว่า การสูบบุหรี่คือสาเหตุที่ทำให้เกิดโรคที่ป้องกันได้ และเป็นสาเหตุการเสียชีวิตอันดับต้น ๆ ในสหรัฐฯ โดยแต่ละปีมีคนอเมริกันราวครึ่งล้านคนเสียชีวิตจากความเจ็บป่วยที่สืบเนื่องมาจากการสูบบุหรี่

ในส่วนของประเทศไทยนั้น ศูนย์วิจัยและจัดการความรู้เพื่อการควบคุมยาสูบ (ศจย.) มหาวิทยาลัยมหิดล ได้ทำรายงานสถิติการบริโภคยาสูบของประเทศไทย พ.ศ. 2561 และพบว่าเมื่อปี พ.ศ. 2560 มีประชากรที่อายุ 15 ปีขึ้นไปเป็นผู้สูบบุหรี่ 10.7 ล้านคน หรือคิดเป็น 19.1% ของประชากรทั้งประเทศ โดยส่วนใหญ่ของผู้สูบบุหรี่เป็นกลุ่มคนที่มีการศึกษาระดับประถมศึกษา และพบว่าภาคใต้มีอัตราผู้สูบบุหรี่มากที่สุด

ขณะที่ข้อมูลจากกระทรวงสาธารณสุข ระบุว่า เมื่อปี 2557 มีคนไทยที่เสียชีวิตจากโรคต่าง ๆ ที่มีสาเหตุจากการสูบบุหรี่ 54,512 ราย เป็นชาย 47,770 ราย และหญิง 6,742 ราย

ผลการศึกษาของกระทรวงสาธารณสุขยังพบว่า ผู้สูบบุหรี่มีแนวโน้มจะเสียชีวิตก่อนวัยอันควรถึง 17.8 ปี และก่อนจะเสียชีวิตคนกลุ่มนี้มักต้องทุกข์ทรมานจากโรคเรื้อรังจนสูญเสียคุณภาพชีวิตที่ดีไปโดยเฉลี่ย 3 ปี ซึ่งโรคเหล่านี้ได้แก่ โรคมะเร็งปอด มะเร็งในอวัยวะอื่น ๆ ถุงลมโป่งพอง โรคปอดเรื้อรัง โรคหัวใจ โรคหลอดเลือดสมอง และโรคแทรกซ้อนต่าง ๆ","https://www.stkc.go.th/sites/default/files/stiarticle_images/1551059791.jpg"
"1579","สุขภาพ : ดีเอ็นเอฉลามอาจช่วยชี้ทางรักษามะเร็งและโรคจากความชราในมนุษย์","Mon, 2019-02-25 08:54","http://www.stkc.go.th/node/1579","วิทยาศาสตร์ธรรมชาติ","","นักวิทยาศาสตร์เชื่อว่า ฉลามขาว (Great white shark) นักล่ายักษ์ใหญ่แห่งท้องทะเลอาจกุมความลับในการมีชีวิตที่ยืนยาว เพราะมีวิวัฒนาการทางพันธุกรรมที่ช่วยปกป้องพวกมันจากโรคมะเร็ง และโรคภัยไข้เจ็บต่าง ๆ ที่เป็นผลมาจากความแก่ชรา ซึ่งความรู้ที่ได้จากการศึกษาครั้งนี้ให้ความหวังว่าจะนำไปสู่หนทางการรักษาโรคต่าง ๆ ของมนุษย์ในอนาคต

ทีมนักวิทยาศาสตร์นานาชาติร่วมกับนักวิจัยจากมหาวิทยาลัยโนวา เซาท์อีสเทิร์น ในรัฐฟอลริดาของสหรัฐฯ ได้ถอดรหัสพันธุกรรมทั้งหมด หรือจีโนม (Genome) ของฉลามขาวสำเร็จเป็นครั้งแรก แล้วนำไปเปรียบเทียบกับจีโนมของสัตว์ที่มีกระดูกสันหลังชนิดอื่น ซึ่งรวมถึงฉลามวาฬ และมนุษย์

มีความลับอะไรซุกซ่อนในยีนฉลามขาว

ผลการศึกษาที่ตีพิมพ์ลงในวารสาร Proceedings of the National Academy of Sciences พบว่าฉลามขาวซึ่งมีจีโนมใหญ่กว่ามนุษย์ 1.5 เท่านั้น มีการเปลี่ยนแปลงในลำดับดีเอ็นเอที่บ่งชี้ถึงการปรับตัวในระดับโมเลกุล หรือที่เรียกว่า ""การคัดเลือกตามธรรมชาติ"" ในยีนหลายตัวซึ่งมีบทบาทสำคัญในการทำให้จีโนมเสถียร ซึ่งช่วยให้ฉลามขาวมีดีเอ็นเอที่สามารถซ่อมแซมความเสียหายได้เอง และทนทานต่อความเสียหายในแบบที่มนุษย์ไม่สามารถทำได้

ในทางกลับกัน การที่จีโนมไม่เสถียรในมนุษย์นั้น ทำให้เราเสี่ยงที่จะป่วยเป็นโรคจากความเสื่อมถอยของร่างกายเมื่อมีอายุมากขึ้น และโรคมะเร็ง

ดร.มาห์มูด ชีวจี หนึ่งในหัวหน้าทีมวิจัยระบุว่า ""ความไม่เสถียรของจีโนมเป็นปัจจัยสำคัญที่ทำให้เกิดโรคร้ายแรงต่าง ๆ ในมนุษย์...และตอนนี้เราค้นพบว่าธรรมชาติได้พัฒนากลยุทธ์อันชาญฉลาดในการรักษาความเสถียรของจีโนมในสัตว์ขนาดยักษ์และอายุยืนอย่างฉลาม""

ดร.ชีวจี ชี้ว่า ฉลามขาวไม่เพียงจะมียีนที่มีความเสถียรของจีโนมจำนวนมากอย่างน่าประหลาดใจ แต่ยังมีความสมบูรณ์มากอีกด้วย

โดยนักวิจัยพบว่า จีโนมของฉลามขาวมี ""ยีนกระโดด""( jumping genes) ซึ่งเป็นหน่วยพันธุกรรมที่สามารถเคลื่อนที่ได้เป็นจำนวนมาก ส่งผลให้ฉลามขาวมียีนที่มีความเสถียรของจีโนมเป็นจำนวนมากนั่นเอง

นอกจากนี้ยังพบว่า ฉลามขาวมีการปรับตัวเชิงวิวัฒนาการที่น่าทึ่งในยีนที่เกี่ยวข้องกับการรักษาบาดแผลให้หายอย่างรวดเร็ว เช่น ยีนสำคัญที่ทำให้เลือดแข็งตัว ทำให้ร่างกายของฉลามเยียวยาได้อย่างรวดเร็วแม้จะได้รับบาดเจ็บสาหัสก็ตาม

ฉลามขาวเป็นปลากินเนื้อที่มีขนาดใหญ่ที่สุดในโลก โดยอาศัยอยู่ในโลกมาอย่างน้อย 16 ล้านปี และเมื่อโตเต็มวัยอาจมีขนาดยาวได้ถึง 6 เมตร และหนักได้ถึง 3 ตัน","https://www.stkc.go.th/sites/default/files/stiarticle_images/1551059655.jpg"
"1578","ภูมิแพ้ : เหตุใดคนเกือบครึ่งโลกจึงเป็นโรคนี้","Mon, 2019-02-25 08:52","http://www.stkc.go.th/node/1578","วิทยาศาสตร์การแพทย์","","ข้อมูลจากทีมนักวิจัยจากสถาบันคิงส์ คอลเลจ มหาวิทยาลัยลอนดอนในอังกฤษ ระบุว่า แนวโน้มของผู้เป็นโรคภูมิแพ้ (Allergies) ที่เพิ่มขึ้นในช่วงไม่กี่สิบปีที่ผ่านมาพบเห็นได้ชัดเจนในประเทศแถบตะวันตก และคาดว่าราว 40% ของประชากรโลกป่วยเป็นโรคภูมิแพ้

ปัจจุบัน นักวิทยาศาสตร์ยังไม่ทราบอย่างแน่ชัดว่าเหตุใดอัตราการเป็นโรคภูมิแพ้จึงเพิ่มขึ้นอย่างต่อเนื่อง สำหรับในไทยนั้น ข้อมูลจากคณะแพทยศาสตร์ศิริราชพยาบาล ระบุว่า โรคภูมิแพ้ เป็นโรคที่พบบ่อยในคนไทย จากการสำรวจพบว่าอุบัติการณ์ของโรคนี้ได้เพิ่มขึ้นสูงกว่าแต่ก่อนมาก และมีแนวโน้มที่จะเพิ่มขึ้นเรื่อย ๆ

เหตุใดคนสมัยนี้เป็นโรคภูมิแพ้กันมากขึ้น
กินปลา-สัมผัสปศุสัตว์แต่เด็ก ช่วยให้ไม่เป็นภูมิแพ้เมื่อโตขึ้น
หนามบนลิ้นแมวมีโครงสร้างพิเศษ เล็งใช้เป็นต้นแบบแปรงทำความสะอาด
ข้อมูลจากเว็บไซต์พบแพทย์ ระบุว่า ภูมิแพ้ เกิดจากการที่ร่างกายสร้างภูมิคุ้มกันเพื่อขจัดสิ่งแปลกปลอมที่ได้รับเข้ามา โดยการขับสารตัวกลางออกมาต้านสิ่งแปลกปลอม แต่สารตัวกลางจะก่อให้เกิดการอักเสบและอาการแพ้แก่ร่างกาย การเกิดโรคภูมิแพ้มีสาเหตุมาจากภูมิคุ้มกันของร่างกายที่ทำงานมากเกินไป ส่งผลให้เกิดอาการแพ้ต่อสารบางอย่างที่อาจไม่เป็นอันตรายต่อคนทั่วไป แต่เป็นอันตรายต่อตัวบุคคลที่แพ้

สารที่ร่างกายรับเข้ามาและกระตุ้นให้เกิดอาการแพ้ในลักษณะต่าง ๆ เรียกว่า ""สารก่อภูมิแพ้"" โดยร่างกายจะมีปฏิกิริยาต่อสารก่อภูมิแพ้โดยการแสดงอาการแพ้ในรูปแบบต่าง ๆ เช่น ไอ จาม คัดจมูก น้ำมูกและน้ำตาไหล คันรอบดวงตา ระคายเคืองที่ใบหน้า มีผดผื่นคันและแดงตามผิวหนัง ผิวหนังลอกอักเสบ หรืออาจแพ้รุนแรงถึงขั้นท้องร่วง แน่นหน้าอก และหายใจไม่ออก หลังจากที่ได้รับสารก่อภูมิแพ้เข้าสู่ร่างกาย

เชื่อว่าโรคภูมิแพ้มีสาเหตุมาจากปัจจัยทางพันธุกรรม และสิ่งแวดล้อม ซึ่งวิถีการดำรงชีวิตที่เปลี่ยนไป เช่น การใช้ชีวิตในสภาพแวดล้อมที่เต็มไปด้วยมลพิษในปัจจุบันก็เป็นปัจจัยเสริมทำให้อาการของโรคภูมิแพ้รุนแรงขึ้น

โรคภูมิแพ้รักษาไม่หายขาด แต่สามารถรักษาให้ดีขึ้นได้

แพทย์ผู้เชี่ยวชาญจากคณะแพทยศาสตร์ศิริราชพยาบาล ระบุว่า โรคภูมิแพ้เป็นได้เกือบทุกวัย เมื่อสงสัยว่าเป็นโรคภูมิแพ้ควรไปพบแพทย์ เพื่อรับการตรวจว่าเป็นภูมิแพ้จริงหรือไม่

การรักษาโรคภูมิแพ้ปัจจุบันมี 3 วิธีคือ

1. หลีกเลี่ยงสารก่อภูมิแพ้ หากผู้ป่วยได้รับการทดสอบภูมิแพ้ และทราบว่าตัวเองแพ้อะไร การหลีกเลี่ยงสารก่อภูมิแพ้อย่างถูกวิธี ก็จะทำให้อาการดีขึ้น

แต่หากไม่ได้ทดสอบภูมิแพ้ อาจใช้วิธีสังเกตว่า ได้รับสารอะไรแล้วมีอาการ ก็ควรหลีกเลี่ยงสิ่งนั้น

นอกจากนี้ควรกำจัดหรือลดปริมาณของสารก่อภูมิแพ้ที่มีอยู่ในสิ่งแวดล้อมรอบตัวให้เหลือน้อยที่สุด เช่น การทำความสะอาดบ้านเพื่อขจัดฝุ่นละออง การงดเลี้ยงสัตว์ที่ขนอาจกระตุ้นอาการแพ้ เช่น สุนัข แมว กระต่าย ฯลฯ รวมทั้งการหลีกเลี่ยงสารก่อภูมิแพ้อื่น ๆ เช่น ละอองเกสรดอกไม้ อาหารที่ทำให้เกิดอาการแพ้ หรือแม้แต่ควันบุหรี่

2. การใช้ยา เช่น ยารับประทาน ยาพ่นเข้าจมูก หรือยาสูดเข้าหลอดลม ซึ่งผู้ป่วยควรใช้ยาตามคำแนะนำของแพทย์อย่างเคร่งครัด

3. การฉีดวัคซีน เป็นการรักษาผู้ป่วยที่มีอาการรุนแรง โดยแพทย์จะทดสอบภูมิแพ้ก่อนว่าแพ้สารก่อภูมิแพ้ชนิดใด แล้วฉีดสารก่อภูมิแพ้ชนิดนั้น ๆ เพื่อให้ร่างกายผู้ป่วยค่อย ๆ ปรับภูมิต้านทานขึ้นทีละน้อย จนในที่สุดร่างกายมีภูมิต้านทานต่อสิ่งที่แพ้ได้ การรักษาด้วยวิธีนี้ใช้เวลาประมาณ 3 - 5 ปี

สำหรับผู้ป่วยแพ้อาหารที่มีอาการรุนแรง ควรหลีกเลี่ยงอาหารที่แพ้อย่างเคร่งครัด ในกรณีที่พยายามหลีกเลี่ยงอาหารที่แพ้แล้ว แต่ยังมีอาการแพ้เนื่องจากได้รับอาหารที่แพ้เจือปนเข้าไปโดยไม่ได้ตั้งใจบ่อย ๆ เช่น การแพ้แป้งสาลี ซึ่งเป็นส่วนประกอบสำคัญของอาหารหลายชนิด ได้แก่ ขนมปัง บะหมี่กึ่งสำเร็จรูป อาหารชุบแป้งทอด เป็นต้น ทำให้การหลีกเลี่ยงเป็นไปได้ยาก และมีความลำบากในการใช้ชีวิตประจำวันซึ่งบางครั้งต้องรับประทานอาหารนอกบ้าน ในกรณีนี้ควรไปพบแพทย์ผู้เชี่ยวชาญโรคภูมิแพ้โดยตรง","https://www.stkc.go.th/sites/default/files/stiarticle_images/1551059523.jpg"
"1562","สูดกลิ่นอาหารอุดมไขมันนานกว่า 2 นาที ช่วยลดความอยากกินของพาอ้วนได้","Wed, 2019-02-13 10:16","http://www.stkc.go.th/node/1562","วิทยาศาสตร์สุขภาพ","","ทีมนักวิทยาศาสตร์อเมริกันค้นพบวิธีง่าย ๆ ในการลดความอยากกินอาหารเลิศรสซึ่งส่วนใหญ่มีไขมันสูง อันเป็นสาเหตุของโรคอ้วนและปัญหาสุขภาพต่าง ๆ โดยให้สูดดมกลิ่นหอมตลบอบอวลของอาหารอุดมไขมันดังกล่าวนานกว่า 2 นาทีขึ้นไป

ทีมนักวิจัยจากมหาวิทยาลัยเซาท์ฟลอริดาของสหรัฐฯ บอกว่า การได้สูดกลิ่นอาหารที่ให้พลังงานสูงเพียงชั่วขณะ จะทำให้เกิดความอยากกินจนยับยั้งไม่ได้ แต่การสูดดมกลิ่นอาหารไขมันสูงเป็นเวลานาน จะทำให้ความต้องการกินอาหารนั้นลดลง จนสามารถเปลี่ยนใจหันไปเลือกบริโภคอาหารชนิดที่มีคุณค่ามากกว่าแทนได้ แม้จะมีกลิ่นและรสชาติที่น่ากินด้อยกว่าก็ตาม

ไขมันทรานส์ คืออะไร
กินอาหารครบ 3 มื้อ ก่อนบ่าย 3 โมง ช่วยลดน้ำหนัก-ดีต่อสุขภาพ
เหตุใดเราจึงชอบกินมันฝรั่งทอด
ทีมผู้วิจัยสันนิษฐานว่า กลิ่นหอมของอาหารอุดมไขมันสามารถไปกระตุ้นวงจรการให้รางวัลในสมอง ซึ่งสร้างความรู้สึกพึงพอใจเสมือนได้กินอาหารเลิศรสนั้นจริง ๆ ให้เกิดขึ้นได้ หากบุคคลผู้นั้นสูดดมกลิ่นอาหารดังกล่าวเป็นเวลานานเพียงพอ


ไก่ทอดของยั่วน้ำลายใครหลายคน
ดร. ดีปายัน บิสวาส หนึ่งในทีมผู้วิจัยซึ่งเผยแพร่ผลการศึกษาดังกล่าวลงในวารสาร Journal of Marketing Research ระบุว่า ""กลิ่นหอมของอาหารไขมันสูงมีพลังยับยั้งความอยากกินของคนเราได้ การกระตุ้นประสาทสัมผัสที่ซับซ้อนอย่างการรับกลิ่น สามารถเปลี่ยนพฤติกรรมการเลือกรับประทานอาหารของทั้งเด็กและผู้ใหญ่ได้มากกว่าการใช้กฎเกณฑ์จำกัดควบคุมอาหารอย่างเข้มงวดเสียอีก""

มีการทดลองใช้เครื่องพ่นละอองยา (Nebulizer) กระจายกลิ่นอาหารหลากหลายชนิดในโรงอาหารของโรงเรียนและตามซูเปอร์มาร์เก็ตต่าง ๆ ในสหรัฐฯ เช่น กลิ่นแอปเปิล สตรอว์เบอร์รี พิซซา และคุกกี้อบใหม่ แต่นักวิจัยพบว่ากลิ่นอาหารที่ไม่ดีต่อสุขภาพอย่างพิซซาและคุกกี้ กลับมีอิทธิพลทำให้ผู้เข้าร่วมการทดลองเลือกอาหารที่ดีต่อสุขภาพได้มากกว่า

ผลการทดลองพบว่าในโรงอาหารที่มีนักเรียน 900 คนมาใช้บริการ และมีการทดลองปล่อยกลิ่นพิซซา มีผู้เลือกซื้ออาหารที่ให้พลังงานสูงเป็นจำนวนลดลงมาก จนยอดขายตกไปอยู่ที่เพียง 21.43% ในขณะที่กลิ่นแอปเปิลทำให้ยอดขายอาหารไขมันสูงตกไปอยู่ที่ 36.96% เท่านั้น ส่วนยอดขายอาหารไขมันสูงขณะที่ไม่มีการทดลองปล่อยกลิ่นใด ๆ ลดลงจากปกติไปอยู่ที่ 36.54%


นักวิจัยพบว่ากลิ่นอาหารที่ไม่ดีต่อสุขภาพอย่างพิซซาและคุกกี้ มีอิทธิพลทำให้ผู้เข้าร่วมการทดลองเลือกอาหารที่ดีต่อสุขภาพได้มากกว่า
ส่วนการทดลองในห้องปฏิบัติการซ้ำอีกครั้งพบว่า ผู้ที่ได้กลิ่นหอมของอาหารไขมันสูงเพียงชั่วขณะสั้น ๆ ไม่ถึง 2 นาที จะมีแนวโน้มเลือกรับประทานอาหารที่ไม่ดีต่อสุขภาพสูงกว่าถึง 2 เท่า ส่วนคนที่มีจมูกไวรับรู้กลิ่นได้รวดเร็วก็มีแนวโน้มจะมีพฤติกรรมแบบเดียวกัน

""เอาเข้าจริงแล้ว สมองของคนเราไม่อาจจะแยกแยะที่มาของความรู้สึกพึงพอใจได้ โดยก่อนหน้านี้ก็มีผลการวิจัยที่ชี้ว่าประสาทสัมผัสต่าง ๆ ของคนเราสามารถมีอิทธิพลต่อกันและกัน ส่วนการรับรสและการดมกลิ่นนั้นก็มีความเชื่อมโยงเกี่ยวข้องกันอย่างใกล้ชิดมากด้วย"" ดร.บิสวาส กล่าว

ทีมผู้วิจัยยังแนะนำว่าโรงเรียนและองค์กรต่าง ๆ อาจประยุกต์ใช้วิธีนี้ในโรงอาหาร โดยปล่อยกลิ่นหอมของคุกกี้หรืออาหารพลังงานสูงอื่น ๆ ให้ผู้คนที่กำลังรอคิวซื้ออาหารได้สูดดม ซึ่งน่าจะช่วยเปลี่ยนใจให้หันมาซื้ออาหารไขมันต่ำและผักผลไม้ไปรับประทานกันมากขึ้น แทนที่จะจูงใจด้วยโปสเตอร์ให้ความรู้ทางโภชนาการเพียงอย่างเดียว","https://www.stkc.go.th/sites/default/files/stiarticle_images/1550027818.jpg"
"1561","สกัดสารให้รส ""อูมามิ"" จากเนื้อปลาปักเป้า เล็งใช้ทำอาหารได้ไม่เสี่ยงถูกพิษ","Wed, 2019-02-13 10:15","http://www.stkc.go.th/node/1561","วิศวกรรมศาสตร์และเทคโนโลยี","","ปลาปักเป้าที่มีพิษร้ายแรงถึงชีวิต กลับเป็นอาหารจานโปรดที่มีราคาแพงในญี่ปุ่นและหลายประเทศในเอเชียตะวันออก ซึ่งจะต้องปรุงโดยผู้เชี่ยวชาญพิเศษที่รู้จักวิธีนำพิษออกและมีใบอนุญาตโดยเฉพาะเท่านั้น แต่ช่วงไม่กี่ปีที่ผ่านมายังคงมีผู้ถูกพิษจากการรับประทานเนื้อปลาปักเป้าอยู่ไม่น้อย

ความต้องการลิ้มรสเนื้อปลาปักเป้าที่แสนอร่อย ต้องถูกขัดขวางด้วยความเสี่ยงสัมผัสพิษ Tetrodotoxin ที่มีอยู่ในตับ รังไข่ ลูกตา และหนังปลา จนหลายคนรู้สึกกล้า ๆ กลัว ๆ ที่จะกินปลาชนิดนี้

แต่ล่าสุดทีมนักวิทยาศาสตร์นานาชาติจากมหาวิทยาลัยเซี่ยงไฮ้เจียวทงของจีน และมหาวิทยาลัยนอตติงแฮมของสหราชอาณาจักร สามารถค้นพบและสกัดสารให้รสอร่อยหรือ ""อูมามิ"" ในเนื้อปลาปักเป้าออกมาได้แล้ว ซึ่งในอนาคตจะใช้เป็นต้นแบบในการสังเคราะห์สารให้รสปลาปักเป้า เพื่อนำไปปรุงอาหารที่รับประทานได้อย่างปลอดภัย ไม่ต้องเสี่ยงถูกพิษร้ายแรงกันอีกต่อไป

ปลาปักเป้าพันธุ์ผสม อาจเป็นอันตรายต่อผู้บริโภคในญี่ปุ่น
ญี่ปุ่นประกาศจะกลับมาล่าวาฬเพื่อการค้ากลางปีหน้า
ไทยไม่ใช่ชาติเดียวที่กังวลเกี่ยวกับปลาจากฟุกุชิมะ
ทีมนักวิทยาศาสตร์มองหาสารประกอบที่ให้รสอูมามิในปลาปักเป้าสายพันธุ์ Takifugu obscurus ซึ่งพบได้ทั่วไปในแถบทะเลจีนตะวันออกและทะเลจีนใต้ โดยบดเนื้อเยื่อส่วนกล้ามเนื้อของปลาให้ละเอียด ทำให้สุกก่อนนำไปกรองและเข้าเครื่องหมุนเหวี่ยงสร้างแรงหนีศูนย์กลาง (Centrifuge) เพื่อให้ได้สารสกัดเนื้อปลาปักเป้าที่เป็นของเหลว

ผลการวิเคราะห์สารสกัดดังกล่าว พบสารประกอบที่สามารถให้รสได้ 28 ชนิด ในจำนวนนี้ 12 ชนิดซึ่งรวมถึงกรดอะมิโนอิสระ นิวคลีโอไทด์ และไอออนของสารอนินทรีย์ ได้ผ่านการทดสอบจากคณะกรรมการที่เป็นนักชิมรสชาติมืออาชีพแล้วว่า สามารถกระตุ้นการสร้างรสที่เหมือนกับเนื้อปลาปักเป้าขึ้นได้จริง โดยให้ทั้งรสอูมามิและรสชาติที่เข้มข้นหรือ ""โคคุมิ"" มากเป็นพิเศษ

เนื้อปลาปักเป้าดิบแล่เป็นชิ้นบาง ถือว่าเป็นอาหารเลิศรสชนิดหนึ่ง
ทีมผู้วิจัยคาดว่า หากมีการพัฒนาสารสังเคราะห์ที่ให้รสเนื้อปลาปักเป้านี้ต่อไป จนมีความใกล้เคียงกับของจริงมากที่สุด จะช่วยให้ผู้ที่หลงใหลในรสชาติของปลาชนิดนี้สามารถลิ้มรสของมันได้ โดยไม่ต้องเสี่ยงอันตรายอีกต่อไป

อย่างไรก็ตาม สื่อมวลชนของญี่ปุ่นบางสำนักรายงานว่า คนบางกลุ่มต้องการลิ้มรสปลาปักเป้าเพราะชื่นชอบความรู้สึกตื่นเต้นที่ได้เผชิญความเสี่ยง บางคนเสาะหาอวัยวะของปลาส่วนที่มีพิษมากินในปริมาณเล็กน้อย เพราะติดใจความรู้สึกเจ็บแปลบเหมือนเข็มแทงเบา ๆ ที่ริมฝีปาก ซึ่งเกิดจากการสัมผัสพิษนั่นเอง

ทั้งนี้ สารพิษ Tetrodotoxin ในปลาปักเป้า เป็นสารพิษทำลายระบบประสาท หลังได้รับพิษประมาณ 20 นาทีถึง 3 ชั่วโมง จะทำให้อาเจียน หายใจขัด กล้ามเนื้อเป็นอัมพาตและเสียชีวิตได้","https://www.stkc.go.th/sites/default/files/stiarticle_images/1550027752.jpg"
"1560","สกัดสารให้รส ""อูมามิ"" จากเนื้อปลาปักเป้า เล็งใช้ทำอาหารได้ไม่เสี่ยงถูกพิษ","Wed, 2019-02-13 10:15","http://www.stkc.go.th/node/1560","วิทยาศาสตร์ธรรมชาติ","","ปลาปักเป้าที่มีพิษร้ายแรงถึงชีวิต กลับเป็นอาหารจานโปรดที่มีราคาแพงในญี่ปุ่นและหลายประเทศในเอเชียตะวันออก ซึ่งจะต้องปรุงโดยผู้เชี่ยวชาญพิเศษที่รู้จักวิธีนำพิษออกและมีใบอนุญาตโดยเฉพาะเท่านั้น แต่ช่วงไม่กี่ปีที่ผ่านมายังคงมีผู้ถูกพิษจากการรับประทานเนื้อปลาปักเป้าอยู่ไม่น้อย

ความต้องการลิ้มรสเนื้อปลาปักเป้าที่แสนอร่อย ต้องถูกขัดขวางด้วยความเสี่ยงสัมผัสพิษ Tetrodotoxin ที่มีอยู่ในตับ รังไข่ ลูกตา และหนังปลา จนหลายคนรู้สึกกล้า ๆ กลัว ๆ ที่จะกินปลาชนิดนี้

แต่ล่าสุดทีมนักวิทยาศาสตร์นานาชาติจากมหาวิทยาลัยเซี่ยงไฮ้เจียวทงของจีน และมหาวิทยาลัยนอตติงแฮมของสหราชอาณาจักร สามารถค้นพบและสกัดสารให้รสอร่อยหรือ ""อูมามิ"" ในเนื้อปลาปักเป้าออกมาได้แล้ว ซึ่งในอนาคตจะใช้เป็นต้นแบบในการสังเคราะห์สารให้รสปลาปักเป้า เพื่อนำไปปรุงอาหารที่รับประทานได้อย่างปลอดภัย ไม่ต้องเสี่ยงถูกพิษร้ายแรงกันอีกต่อไป

ปลาปักเป้าพันธุ์ผสม อาจเป็นอันตรายต่อผู้บริโภคในญี่ปุ่น
ญี่ปุ่นประกาศจะกลับมาล่าวาฬเพื่อการค้ากลางปีหน้า
ไทยไม่ใช่ชาติเดียวที่กังวลเกี่ยวกับปลาจากฟุกุชิมะ
ทีมนักวิทยาศาสตร์มองหาสารประกอบที่ให้รสอูมามิในปลาปักเป้าสายพันธุ์ Takifugu obscurus ซึ่งพบได้ทั่วไปในแถบทะเลจีนตะวันออกและทะเลจีนใต้ โดยบดเนื้อเยื่อส่วนกล้ามเนื้อของปลาให้ละเอียด ทำให้สุกก่อนนำไปกรองและเข้าเครื่องหมุนเหวี่ยงสร้างแรงหนีศูนย์กลาง (Centrifuge) เพื่อให้ได้สารสกัดเนื้อปลาปักเป้าที่เป็นของเหลว

ผลการวิเคราะห์สารสกัดดังกล่าว พบสารประกอบที่สามารถให้รสได้ 28 ชนิด ในจำนวนนี้ 12 ชนิดซึ่งรวมถึงกรดอะมิโนอิสระ นิวคลีโอไทด์ และไอออนของสารอนินทรีย์ ได้ผ่านการทดสอบจากคณะกรรมการที่เป็นนักชิมรสชาติมืออาชีพแล้วว่า สามารถกระตุ้นการสร้างรสที่เหมือนกับเนื้อปลาปักเป้าขึ้นได้จริง โดยให้ทั้งรสอูมามิและรสชาติที่เข้มข้นหรือ ""โคคุมิ"" มากเป็นพิเศษ

เนื้อปลาปักเป้าดิบแล่เป็นชิ้นบาง ถือว่าเป็นอาหารเลิศรสชนิดหนึ่ง
ทีมผู้วิจัยคาดว่า หากมีการพัฒนาสารสังเคราะห์ที่ให้รสเนื้อปลาปักเป้านี้ต่อไป จนมีความใกล้เคียงกับของจริงมากที่สุด จะช่วยให้ผู้ที่หลงใหลในรสชาติของปลาชนิดนี้สามารถลิ้มรสของมันได้ โดยไม่ต้องเสี่ยงอันตรายอีกต่อไป

อย่างไรก็ตาม สื่อมวลชนของญี่ปุ่นบางสำนักรายงานว่า คนบางกลุ่มต้องการลิ้มรสปลาปักเป้าเพราะชื่นชอบความรู้สึกตื่นเต้นที่ได้เผชิญความเสี่ยง บางคนเสาะหาอวัยวะของปลาส่วนที่มีพิษมากินในปริมาณเล็กน้อย เพราะติดใจความรู้สึกเจ็บแปลบเหมือนเข็มแทงเบา ๆ ที่ริมฝีปาก ซึ่งเกิดจากการสัมผัสพิษนั่นเอง

ทั้งนี้ สารพิษ Tetrodotoxin ในปลาปักเป้า เป็นสารพิษทำลายระบบประสาท หลังได้รับพิษประมาณ 20 นาทีถึง 3 ชั่วโมง จะทำให้อาเจียน หายใจขัด กล้ามเนื้อเป็นอัมพาตและเสียชีวิตได้","https://www.stkc.go.th/sites/default/files/stiarticle_images/1550027750.jpg"
"1559","ลักษณะที่หลงเหลือจากวิวัฒนาการ 6 อย่างที่พบในมนุษย์","Wed, 2019-02-13 10:06","http://www.stkc.go.th/node/1559","วิทยาศาสตร์ธรรมชาติ","","วิวัฒนาการของมนุษย์ได้ก้าวมาไกลมาก แต่ก็ยังเป็นกระบวนการที่ดำเนินไปอย่างเชื่องช้า

ลักษณะเด่นทางกายภาพบางอย่างในสิ่งมีชีวิตชนิดต่าง ๆ ยังคงตกทอดต่อกันไปในหลายรุ่น แม้ว่ามันจะไม่มีประโยชน์ในการใช้งานแล้วก็ตาม ลักษณะที่หลงเหลือจากวิวัฒนาการ หรือ ลักษณะสืบสายพันธุ์ ยังพบในมนุษย์อย่างเรา ๆ ด้วย

ดร.ดอร์ซา อามีร์ นักมานุษยวิทยาที่ศึกษาด้านวิวัฒนาการ ระบุว่า ""ร่างกายของคุณก็คือพิพิธภัณฑ์ประวัติศาสตร์ทางธรรมชาติ ดี ๆ นี่เอง""

แล้วเหตุใดลักษณะสืบสายพันธุ์เหล่านี้ยังหลงเหลืออยู่ในร่างกายของเราแม้ว่ามันจะไม่มีประโยชน์แล้ว

คำตอบจากผู้เชี่ยวชาญก็คือ เพราะวิวัฒนาการเป็นกระบวนการที่เกิดขึ้นอย่างค่อยเป็นค่อยไปนั่นเอง

ในบางครั้งก็ไม่มีแรงกดดันจากการคัดเลือกทางธรรมชาติเพียงพอที่จะขจัดลักษณะสืบสายพันธุ์ที่ไร้ประโยชน์บางอย่าง ไป ดังนั้นมันจึงยังหลงเหลืออยู่จากรุ่นสู่รุ่น ในบางกรณีลักษณะสืบสายพันธุ์เหล่านี้ได้พัฒนาประโยชน์การใช้งานใหม่ขึ้น ในกระบวนการที่เรียกว่า ""การเปลี่ยนหน้าที่ของโครงสร้าง"" (exaptation)

เหตุใดบางคนจึงมีคุณสมบัติทางกายภาพเหนือคนทั่วไป?
มนุษย์โบราณโฮโม อีเร็กตัส สูญพันธุ์เพราะ ""ขี้เกียจ""
มนุษย์อาจกำลังมีวิวัฒนาการอย่างรวดเร็วกว่าที่เคยเป็นมา
นีแอนเดอร์ทัลมีหน้ายื่น-จมูกใหญ่ เพื่อหายใจในอากาศหนาวได้ดีขึ้น
Image copyrightGETTY IMAGES
ดร.อามีร์ กล่าวกับบีบีซีว่า คุณอาจเคยสงสัยว่า แล้วเราจะระบุได้อย่างไรว่าลักษณะสืบสายพันธุ์เหล่านี้ ประโยชน์ดั้งเดิม ของมันคืออะไร

""เราสามารถทำได้เพียงการตั้งสมมุติฐานเกี่ยวกับประโยชน์ใช้สอยดั้งเดิมของลักษณะสืบสายพันธุ์เหล่านี้...โดยพิจารณาว่ามันสำคัญต่อการดำรงชีพของเราหรือไม่ หรือเปรียบเทียบกับลักษณะสืบสายพันธุ์ของสัตว์เลี้ยงลูกด้วยนมกลุ่มไพรเมต และสัตว์เลี้ยงลูกด้วยนมอื่น ๆ ที่เป็นญาติกับมนุษย์ เพื่อดูว่ามันยังปรากฏอยู่หรือไม่ และมีประโยชน์ใช้งานอย่างไร""

นี่คือ ลักษณะที่หลงเหลือจากวิวัฒนาการ 6 อย่างที่พบในมนุษย์ :

1. กล้ามเนื้อปาล์มาริส ลองกัส (palmaris longus)


ถ้าคุณมีกล้ามเนื้อนี้ ก็จะสามารถมองเห็นและคลำได้จากผิวหนัง โดยเอานิ้วโป้งและนิ้วก้อยสัมผัสกันแล้วงอข้อมือเล็กน้อย บรรพบุรุษของเราเคยกล้ามเนื้อส่วนนี้ในการปีนป่ายต้นไม้
นี่คือการทดลองง่าย ๆ : เอานิ้วโป้งและนิ้วก้อยสัมผัสกันแล้วงอข้อมือเล็กน้อย

คุณสังเกตเห็นสิ่งที่ดูคล้ายเส้นเอ็นนูนปรากฏขึ้นมาบริเวณข้อมือหรือไม่ สิ่งที่เห็นก็คือ กล้ามเนื้อปาล์มาริส ลองกัส นั่นเอง

แต่คุณไม่ต้องตกใจหากไม่เห็นมัน เพราะราว 18% ของคนเราไม่มีกล้ามเนื้อชนิดนี้อยู่แล้ว และการไม่มีก็ไม่ใช่ความบกพร่องทางร่างกายแต่อย่างใด

กล้ามเนื้อส่วนนี้ถือเป็นตัวอย่างที่ดีของ ""ลักษณะที่หลงเหลือจากวิวัฒนาการ""โดยเป็นกล้ามเนื้อที่มักพบในสัตว์กลุ่มไพรเมตที่อาศัยอยู่บนต้นไม้ เช่น ลิงอุรังอุตัง แต่จะมีความแตกต่างกันออกไปในหมู่ไพรเมตที่อาศัยอยู่ตามพื้นดิน

""นี่ชี้ว่ามันอาจมีประโยชน์ในการเคลื่อนไหวบนต้นไม้"" ดร.อามีร์ กล่าว ปัจจุบันกล้ามเนื้อส่วนนี้ได้กลายเป็นชิ้นส่วนโปรดของเหล่าศัลยแพทย์ ที่มักนำมันไปใช้ในการทำศัลยกรรมตกแต่ง เพราะเป็นกล้ามเนื้อที่ไม่สำคัญต่อการใช้มือของคนเรา

2. ตุ่มเล็ก ๆ บนใบหู ที่เรียกว่า ดาร์วินส์ ทูเบอร์เคิล (Darwin's tubercle)


สัตว์เลี้ยงลูกด้วยนมชนิดอื่นยังคงใช้กล้ามเนื้อส่วนนี้ช่วยในการตรวจจับเสียงของสัตว์นักล่า
""หากคุณกระดิกหูได้ คุณกำลังแสดงให้เห็นถึงวิวัฒนาการ"" นี่คือถ้อยคำของ เจอร์รี คอยน์ ที่เขียนไว้ในหนังสือเรื่อง Why Evolution is True

เขาพูดถึงกล้ามเนื้อ 3 มัดที่อยู่ใต้หนังศีรษะซึ่งเชื่อมต่อกับหูของเรา และติ่งหรือตุ่มเล็ก ๆ ที่ยื่นออกมาจากใบหูด้านบนก็คือหนึ่งในกล้ามเนื้อที่พูดถึงนี้

มันไม่มีประโยชน์สำหรับคนส่วนใหญ่ แต่บางคนสามารถใช้มันกระดิกหูได้ และถูกระบุถึงเป็นครั้งแรกโดย ชาลส์ ดาร์วิน บิดาด้านธรรมชาติวิทยาชาวอังกฤษ ทำให้มันถูกเรียกว่า Darwin's tubercle หรือตุ่มของดาร์วินนั่นเอง

ดร.อามีร์ กล่าวว่า ""ในขณะที่ยังมีการถกเถียงกันว่าตุ่มนี้คือลักษณะที่หลงเหลือจากวิวัฒนาการหรือไม่ แต่ในส่วนของกล้ามเนื้อรอบ ๆ หูนั้นอาจแสดงให้เห็นถึงลักษณะที่หลงเหลือจากวิวัฒนาการ""

เจอร์รี คอยน์ ระบุว่า ปัจจุบันสัตว์เลี้ยงลูกด้วยนมอย่าง ม้า และแมว ยังคงใช้กล้ามเนื้อดังกล่าวในการขยับใบหู เพื่อช่วยในการตรวจจับเสียงของสัตว์นักล่า, หาตำแหน่งของลูกน้อย และระบุต้นตอของเสียงต่าง ๆ

3. กระดูกก้นกบ


บรรพบุรุษของเราเคยใช้กระดูกก้นกบในการทรงตัวและการเคลื่อนไหวบนต้นไม้
ดร.อามีร์ บอกว่า กระดูกก้นกบ ซึ่งเป็นกระดูกสันหลังข้อสุดท้ายของมนุษย์คือ ""ลักษณะที่หลงเหลือจากวิวัฒนาการที่เด่นชัดกว่าส่วนอื่น""

""มันเป็นเครื่องเตือนความทรงจำถึงหางที่หายไปของเรา ซึ่งเคยมีประโยชน์ในการทรงตัวและการเคลื่อนไหวบนต้นไม้""

ลักษณะสืบสายพันธุ์นี้คือตัวอย่างที่ดีของกระบวนการเปลี่ยนหน้าที่ของโครงสร้าง (exaptation) ที่กล่าวไปตอนต้น เพราะปัจจุบันมันได้เปลี่ยนมาเป็นที่ยึดเกาะของกล้ามเนื้อ เอ็นกล้ามเนื้อ และเอ็นกระดูกต่าง ๆ ในท้องน้อยแทน

4. เยื่อบุตา plica semilunaris หรือที่เรียกว่า ""เปลือกตาที่สาม""

เปลือกตาที่สาม คือติ่งเนื้อเล็ก ๆ สีชมพูที่หัวตา
คุณเคยสังเกตเห็นติ่งเนื้อเล็ก ๆ สีชมพูที่หัวตาไหม

มันคือเนื้อเยื่อบาง ๆ ที่อยู่ระหว่างชั้นเปลือกตากับกระจกตาที่หลงเหลือมาจากวิวัฒนาการในอดีตของมนุษย์ และมักถูกเรียกว่า ""เปลือกตาที่สาม""

ดร.อามีร์ บอกว่า ""เปลือกตาที่สามจะกะพริบในแนวนอน...แต่มันไม่ได้ทำงานเลยตลอดชั่วชีวิตของคนเรา""

ปัจจุบัน เรายังเห็นสัตว์ที่ใช้เนื้อเยื่อส่วนนี้ เช่น นก และแมว

5. อาการขนลุกชูชัน (piloerection reflex)


สัตว์อย่างแมวใช้การพองขนข่มขู่ศัตรูเพื่อทำให้ตัวมันดูใหญ่กว่าความเป็นจริง
คุณคงเคยเห็นแมวพองขนเวลาที่ตื่นกลัว

มันคืออาการคล้ายกันกับเวลาที่คนเราขนลุกเมื่อรู้สึกหนาวหรือหวาดกลัว

ปฏิกิริยาสะท้อนกลับแบบนี้เรียกว่า piloerection reflex

ดร.อามีร์ บอกว่า ด้วยความที่บรรพบุรุษของเรามีชีวิตบนโลกในฐานะสัตว์เลี้ยงลูกด้วยนมที่มีขนปกคลุมร่างกายมายาวนาน ก่อนที่จะวิวัฒนาการมาเป็นมนุษย์ในปัจจุบัน อาการขนลุกจึงเป็นปฏิกิริยาเก่าแก่ที่ตกทอดมาเพื่อทำให้เราดูตัวใหญ่กว่าความเป็นจริง หรือเพื่อช่วยให้ร่างกายรักษาความร้อนเอาไว้ในสภาพอากาศหนาวเย็น

""เมื่อเราเริ่มมีขนน้อยลง ปฏิกิริยานี้จึงไร้ประโยชน์ ถึงขั้นที่มันไม่ได้ทำหน้าที่ดั้งเดิมตามธรรมชาติของมัน""

6. ปฏิกิริยาสะท้อนด้วยการกำมือ (Palmar grasp Reflex)


ลูกลิงใช้ปฏิกิริยาสะท้อนกลับนี้ในการเกาะยึดขนเวลาเกาะหลังพ่อแม่ไปไหนมาไหน
ปฏิกิริยาสะท้อนกลับด้วยการกำมือมักเห็นได้จากเด็กทารกที่มักกำนิ้วมือไว้แน่น

ปฏิกิริยานี้ยังคงมีประโยชน์กับลูกสัตว์เลี้ยงลูกด้วยนมชนิดอื่นอยู่ ซึ่งพวกมันมักเกิดมาพร้อมกับความสามารถในการเกาะขนของสัตว์ที่แก่กว่าไปไหนมาไหน

ดร.อามีร์ กล่าวว่า มีการตั้งสมมุติฐานว่า ปฏิกิริยาสะท้อนด้วยการกำมือของคนเราก็มีจุดประสงค์เดียวกันกับสัตว์เหล่านี้ ""แต่เด็กทารกเกิดออกมาโดยที่ยังไม่โตเต็มที่เหมือนลูกสัตว์เลี้ยงลูกด้วยนมชนิดอื่น และยังไม่สามารถชันคอหรือเคลื่อนที่ได้""","https://www.stkc.go.th/sites/default/files/stiarticle_images/1550027190.jpg"
"1553","ดื้อยาปฏิชีวนะ: จับตามองแบคทีเรียกลายพันธุ์และพัฒนาการดื้อยาแบบทันควัน","Tue, 2019-02-12 10:42","http://www.stkc.go.th/node/1553","วิทยาศาสตร์การแพทย์","","เคยสงสัยไหมว่า แบคทีเรียพัฒนาตัวเองเพื่อเอาชนะยารักษาโรคได้อย่างไร นักวิทยาศาสตร์มหาวิทยาลัยฮาร์วาร์ดนำเสนอการทดลองนี้ เพื่อให้เห็นว่า พวกมันพัฒนาตัวเองได้เร็วแค่ไหน

นักวิทยาศาสตร์ ม.ฮาร์วาร์ด เลี้ยงแบคทีเรีย อี.โคไล ในจานเพาะเลี้ยงขนาดใหญ่ เพื่อดูว่า พวกมันพัฒนาการดื้อยาปฏิชีวนะอย่างไร

ที่แถบนอกของจานเพาะเลี้ยงไม่มียาปฏิชีวนะ ถัดเข้ามามียา 1 โดส ที่ปกติใช้ฆ่า อี.โคไล ได้ ความแรงของยา เพิ่มเป็น 10 เท่า แล้วก็ 100 เท่า สุดท้ายที่แถบในสุดยาปฏิชีวนะแรงกว่าปกติ 1,000 เท่า

จากนั้น พวกเขาได้ใส่เชื้อ อี.โคไล ที่ปลายสุดแต่ละด้านของจานเพาะเลี้ยง เชื้อ อี.โคไล ปกติ จะแพร่ไปบริเวณที่ไม่มียาปฏิชีวนะ แต่พวกมันจะตาย เมื่อเจอกับยาโดสแรก แต่สายพันธุ์ที่ดื้อยาจะทะลวงไปได้ มันแพร่ไป และเอาชนะยาที่มีความแรงหนึ่งโดสได้

แบคทีเรียบนผิวหนังมนุษย์เริ่มกลายพันธุ์ เสี่ยงทำให้ติดเชื้อ-ดื้อยารุนแรง
แบคทีเรียในน้ำลายหมีสีน้ำตาลอาจเป็นยาปฏิชีวนะชนิดใหม่
ขั้นต่อไป แบคทีเรียดื้อยานี้ต้องหยุดเพื่อปรับสภาพ แล้วพัฒนาการดื้อยาขึ้นมาใหม่ เพื่อให้รอดจากยาปฏิชีวนะที่มีความแรง 10 เท่า

เชื้อที่กลายพันธุ์ สามารถฝ่าไปได้ถึงความแรง 100 เท่า และสุดท้าย หลังจากพัฒนาการดื้อยาได้มากขึ้น แบคทีเรียนี้ก็รอดจากยาปฏิชีวนะที่มีความแรง 1,000 เท่าได้ แบคทีเรียนี้ใช้เวลาเพียง 10 วัน ในการพัฒนา จนดื้อยาได้อย่างเต็มที่","https://www.stkc.go.th/sites/default/files/stiarticle_images/1549942953.jpg"
"1552","ดวงอาทิตย์ ก่อตัวขึ้นมาได้อย่างไร?","Tue, 2019-02-12 10:40","http://www.stkc.go.th/node/1552","วิทยาศาสตร์ธรรมชาติ","","ดวงอาทิตย์มีที่มาอย่างไร ทำไมจึงมีแรงดึงดูดมหาศาล และพลังงานของดวงอาทิตย์อยู่ได้อีกนานแค่ไหน?

ศ.บิลล์ แชปพลิน ม.เบอร์มิงแฮม อธิบายว่า ""ดวงอาทิตย์ไม่ใช่ดาวยุคแรก ดวงอาทิตย์น่าจะเกิดจากการก่อตัวของวัตถุที่หลุดออกมาจากดาวดวงอื่น ๆ ที่สิ้นอายุขัย""

""มันคงจะก่อตัวขึ้นจากกลุ่มแก๊สที่ฟุ้งกระจายในที่ว่างระหว่างดวงดาวที่ยุบตัวลง มันดึงดูดทุกสิ่งทุกอย่างในกลุ่มแก๊ส ทำให้เกิดความหนาแน่นสูงมากบริเวณศูนย์กลางของกลุ่มแก๊ส"" เขากล่าว

เหตุผล 4 ข้อที่ยานในภารกิจสัมผัสดวงอาทิตย์ไม่มอดไหม้
ภารกิจ “แตะ” ดวงอาทิตย์ของนาซา
ศ.บิลล์ กล่าวว่า ""เมื่อความหนาแน่นขยายตัวขึ้นเรื่อย ๆ ใหญ่ขึ้นเรื่อย ๆ มันก็ดูด หรือดึงดูดสิ่งต่าง ๆ ที่อยู่ภายนอกเข้ามาเพิ่มขึ้น จากนั้นก็จะเกิดปฏิกริยานิวเคลียร์ฟิวชันที่แกนกลางของมัน""

ปฏิกิริยาเกิดขึ้นจากการที่ ไฮโดรเจน เปลี่ยนเป็น ฮีเลียม และปลดปล่อยพลังงานมหาศาลออกมา เป็นกระบวนการที่ทำให้ ดวงอาทิตย์มีพลังงานในการส่องสว่าง และแผ่รังสีออกมาได้ด้วยอัตราที่เป็นอยู่ในปัจจุบัน

""แหล่งเชื้อเพลิงนั้น จะยังให้พลังงานแก่ ดวงอาทิตย์ ได้อีกราว 5,000 ล้านปี"" ศ.บิลล์ กล่าว","https://www.stkc.go.th/sites/default/files/stiarticle_images/1549942858.jpg"
"1539","วิกฤตฝุ่นละออง PM 2.5","Fri, 2019-02-08 11:02","http://www.stkc.go.th/node/1539","วิทยาศาสตร์ธรรมชาติ","","กรมควบคุมมลพิษแจ้งเตือนค่าฝุ่นละออง PM 2.5 เกินมาตรฐานเริ่มมีผลกระทบต่อสุขภาพของประชาชนในหลายพื้นที่ทั่วกรุงเทพมหานครและจังหวัดใกล้เคียง 
ส่งผลให้เกิดความตื่นตัวของประชาชนจำนวนมากเกี่ยวกับเหตุการณ์นี้ โดยฝุ่นละออง PM 2.5 ตามข่าวนั้นเป็นฝุ่นละอองที่มีขนาดเล็กและไม่สามารถมองเห็นได้
ด้วยตาเปล่า เพราะมีขนาดเล็กกว่า 2.5 ไมครอน (ไมโครเมตร) หรือเล็กกว่าเส้นผมคนเราถึง 20 เท่าเลยทีเดียว

โดยปกติในเมืองใหญ่ ๆ จะมีฝุ่นชนิดนี้อยู่แล้วในระดับที่ยอมรับได้ แต่เหตุการณ์ที่ทำให้ภาครัฐต้องออกมาเตือนประชาชนเนื่องมาจากมีการสะสมของฝุ่น PM 2.5
เกินกว่าเกณฑ์มาตรฐานซึ่งกรมควบคุมมลพิษ กำหนดไว้ที่ 50 ไมโครกรัม/ลูกบาศก์เมตร มีสาเหตุหลักมาจากควันเสียของรถยนต์โดยเฉพาะเครื่องยนต์ดีเซล 
โรงงานอุตสาหกรรมและการก่อสร้าง รวมถึงสภาพอากาศในช่วงนี้มีลักษณะแบบอากาศนิ่งและสภาพอากาศปิด ทำให้ฝุ่นละอองในอากาศไม่สามารถลอยตัวขึ้น
ทำให้มีการสะสมเพิ่มขึ้นมากกว่าปกติ

pm2 5 2


ด้วยอนุภาคของฝุ่นละอองที่มีขนาดที่เล็ก ทำให้เมื่อเราหายใจเข้าไปจะส่งผลให้เกิดการระคายเคือง ไอ จามหรือมีเสมหะ ฝุ่นละออง PM 2.5 นี้สามารถผ่านเข้าไป
จนถึงส่วนในสุดของปอดซึ่งจะมีผลกระทบต่อหลอดลมฝอยและถุงลม สามารถผ่านผนังถุงลมเข้าสู่เส้นเลือดฝอยและกระจายตัวไปทั่วร่างกายของเรา ส่งผลกระทบ
ต่อสุขภาพในหลายๆด้าน อีกทั้งยังเป็นปัจจัยที่ก่อให้เกิดโรคหอบหืด โรคปอดอุดกั้นเรื้อรัง โรคมะเร็งปอด ภาวะหลอดเลือดแข็ง หลอดเลือดสมองตีบและหัวใจ
เต้นผิดจังหวะ

การป้องกันที่เราสามารถทำได้คือ การลดกิจกรรมที่อยู่นอกตัวอาคารในช่วงเวลาที่มีระดับของฝุ่นละอองอยู่ในปริมาณที่สูง แต่ถ้ามีความจำเป็นต้องเดินทางไป
ในบริเวณที่มีความเสี่ยงควรใส่อุปกรณ์ป้องกันที่ได้มาตรฐานและต้องมีความละเอียดของเส้นใยสูงพอที่จะกรองฝุ่นเล็กขนาด 2.5 ไมครอนโดยการใส่หน้ากาก
อนามัย N95 ซึ่งหน้ากากชนิดนี้ต่างจากหน้ากากอนามัยที่ไปใช้กันทั่วไป เนื่องจากสามารถป้องกันฝุ่นขนาด 0.1-0.3 ไมครอน ได้ 95% การสวมใส่จำเป็นต้อง
คำนึงถึงขั้นตอนการใส่ที่ถูกต้องเพื่อให้เกิดประสิทธิภาพสูงสุดและไม่ควรใส่นานเกินไปเพราะอาจส่งผลให้ร่างกายได้รับออกซิเจนไม่เพียงพออีกด้วย

แหล่งข้อมูล :
https://www.bbc.com/thai/thailand-46643980
http://www.pcd.go.th/Public/News/GetNewsThai.cfm?task=lt2019&id=18542
https://www.honestdocs.co/pm-2-5-environmental-nano-pollutants","https://www.stkc.go.th/sites/default/files/stiarticle_images/1549598543.jpg"
"1538","ร่องรอยบนหน้าผากอาจบ่งบอกถึงสุขภาพหัวใจของคุณ","Fri, 2019-02-08 11:00","http://www.stkc.go.th/node/1538","วิทยาศาสตร์ธรรมชาติ","","หากพูดถึงริ้วรอยบนหน้าผากใครหลายคนมักจะกังวลเกี่ยวกับเรื่องความสวยความงาม หรือเรื่องสุขภาพของผิว เช่น ผิวบริเวณหน้าผากได้รับแสงแดดเป็นเวลานาน 
ขาดความชุ่มชื้น หรือการเสื่อมโทรมของคอลลาเจน และอิลาสตินในชั้นหนังแท้ โดยชั้นหนังแท้ (Dermis) นี้อยู่ระหว่างชั้นหนังกำพร้า (Epidermis) และชั้นไขมัน 
(Hypodermis) ของผิวหนัง ซึ่งมีเซลล์สำคัญที่สร้างคอลลาเจน และอิลาสตินเพื่อให้ความแข็งแรง รวมถึงซ่อมแซมผิวหนังของเรา นอกเหนือจากปัญหาการเสื่อมโทรม
ของคอลลาเจน และอิลาสตินแล้ว เราควรให้ความใส่ใจในเรื่องสุขภาพอื่นด้วย เช่น การทำงานผิดปกติของสมอง ไตอ่อนแอ และการนอนไม่หลับ 
ซึ่งล่าสุดการศึกษาจากนักวิจัยชาวฝรั่งเศสพบว่าผู้ที่มีริ้วรอยเป็นร่องลึกก่อนวัยอันควรมักจะเสียชีวิตเนื่องจากโรคหัวใจ

โดยการศึกษาครั้งนี้ได้วิเคราะห์ข้อมูลจากวัยผู้ใหญ่ในประเทศฝรั่งเศสมากกว่า 3,200 คน อายุ 32 42 52 และ 62 ปี จากการนับจำนวนร่องหน้าผาก และรอยลึกของร่อง 
ซึ่งการศึกษาได้เฝ้าติดตามผลมาเป็นระยะเวลากว่า 20 ปี ได้กำหนดค่าคะแนนทั้งหมด 4 เกณฑ์โดย คะแนนต่ำสุด คือ 0 หมายถึงไม่มีร่องบนหน้าผาก และคะแนนมากสุด 
คือ 3 หมายถึง ริ้วรอยลึกจำนวนมาก โดยผู้ที่มีค่าคะแนนจำนวนร่องหน้าผาก และรอยลึกอยู่ในเกณฑ์มาก พบว่าอัตราการเสียชีวิตจากโรคหัวใจมีมากถึง 10 เท่าของคนที่
ไม่มีร่องบนหน้าผาก 

อย่างไรก็ตามผลการวิเคราะห์นี้เป็นเพียงข้อมูลเบื้องต้นเท่านั้น ยังจำเป็นต้องได้รับการศึกษาเพิ่มเติม 
ซึ่งร่องรอยบนหน้าผากนั้นสามารถสังเกตได้ง่าย และมองเห็นได้ด้วยตาจึงอาจเป็นตัวเลือกหนึ่งในการนำไปเป็นตัวชี้วัดเบื้องต้นสำหรับผู้ป่วยโรคหัวใจในอนาคต 
ทั้งนี้ทั้งนั้นการสังเกตเพียงร่องรอยบนหน้าผากอย่างเดียวคงไม่เพียงพอ เพราะโรคหัวใจสามารถแบ่งย่อยได้เป็นหลายกลุ่มโรค จำเป็นต้องทราบข้อมูลอื่น ๆ 
ต้องสังเกตอาการ และตรวจร่างกายประกอบ เช่น อายุ เพศ ความดันโลหิต ประวัติการสูบบุหรี่ อัตราการเต้นของหัวใจ และระดับไขมันในเลือด เป็นต้น

ที่มา

Rachael Rettner. 2018. What Forehead Wrinkles Might Tell You About Your Heart Health. LIVE SCIENCE. Resource: https://www.livescience.com/63432-forehead-wrinkles-heart-health.html?utm_source=ls-newsletter&utm_medium=email&utm_campaign=20180827-ls. 2 September. 2018

Lifecenterthailand. 2559. ริ้วรอยบนใบหน้า กับอาการป่วยที่ควรระวัง. Life Center Thailand. แหล่งที่มา: https://lifecenterthailand.wordpress.com/2016/06/28. 2 กันยายน 2561","https://www.stkc.go.th/sites/default/files/stiarticle_images/1549598404.jpg"
"1533","กินอาหารเช้าไม่ช่วยลดน้ำหนัก แต่มีประโยชน์ต่อสุขภาพในทางอื่น","Wed, 2019-02-06 09:43","http://www.stkc.go.th/node/1533","วิทยาศาสตร์ธรรมชาติ","","คนส่วนใหญ่เชื่อกันว่าอาหารเช้าคือมื้อสำคัญที่สุดของวัน แต่ผลวิจัยล่าสุดจากออสเตรเลียกลับชี้ว่า อาหารเช้าให้พลังงานและสารอาหารที่จำเป็นก็จริง แต่ไม่ได้ช่วยในการควบคุมระบบเผาผลาญและช่วยลดน้ำหนัก อย่างที่เคยมีนักโภชนาการบางคนกล่าวไว้แต่อย่างใด

ทีมนักวิจัยจากมหาวิทยาลัยโมนาช ตีพิมพ์ผลวิเคราะห์ทบทวนงานวิจัยและการทดลองที่เคยมีมาในอดีต 13 เรื่องลงในวารสารการแพทย์อังกฤษ (BMJ) ซึ่งการทดลองเหล่านี้ล้วนแต่เกี่ยวข้องกับการรับประทานอาหารเช้าและผลต่อการควบคุมน้ำหนักทั้งสิ้น

ผลการตรวจสอบพบว่า ไม่มีหลักฐานยืนยันในเรื่องที่ว่ากินอาหารเช้าเป็นประจำแล้วจะทำให้น้ำหนักลด ทั้งไม่พบข้อพิสูจน์ว่าการงดอาหารเช้าจะทำให้น้ำหนักตัวเพิ่มขึ้นในระยะยาวแต่อย่างใด

สูดกลิ่นอาหารอุดมไขมันนานกว่า 2 นาที ช่วยลดความอยากกินของพาอ้วนได้
5 ปัจจัยส่งผลต่อน้ำหนักตัว
กินอาหารครบ 3 มื้อ ก่อนบ่าย 3 โมง ช่วยลดน้ำหนัก-ดีต่อสุขภาพ
ก่อนหน้านี้เชื่อกันว่า อาหารเช้าให้สารอาหารและพลังงานที่จำเป็นต่อการเริ่มต้นวันใหม่ ทำให้ระบบเผาผลาญทำงานเป็นปกติ ป้องกันการกินจุบกินจิบหรือกินมากเกินไปในระหว่างวันซึ่งเป็นสาเหตุของความอ้วน โดยงานวิจัยในอดีตชี้ว่าผู้ที่รับประทานอาหารเช้ามักจะมีน้ำหนักตัวอยู่ในเกณฑ์ที่ดีต่อสุขภาพ แต่ทีมผู้วิจัยในปัจจุบันมองว่างานวิจัยในอดีตมีหลักฐานสนับสนุนไม่เพียงพอ เนื่องจากน้ำหนักตัวที่เหมาะสมอาจเป็นผลมาจากปัจจัยอื่นในการดำรงชีวิตด้วยก็เป็นได้

ลองบดอะโวคาโดป้ายลงบนขนมปัง เพื่อรับประทานเป็นอาหารเช้ามื้อเบา ๆ ที่มีคุณค่าได้
ทีมนักวิจัยจากมหาวิทยาลัยโมนาชชี้ว่า ผลวิเคราะห์ไม่พบความแตกต่างในเรื่องน้ำหนักตัวระหว่างคนที่กินอาหารเช้าและคนที่งดอาหารเช้า โดยคนที่กินอาหารเช้ารับพลังงานเข้าสู่ร่างกายมากกว่าคนที่งดอาหารเช้าราว 260 แคลอรีต่อวัน แต่คนที่งดอาหารเช้าก็มีน้ำหนักตัวโดยเฉลี่ยน้อยกว่าคนที่กินอาหารเช้าเพียงครึ่งกิโลกรัมเท่านั้น

ทีมผู้วิจัยยังแนะว่า การงดอาหารเช้าอาจเป็นทางเลือกที่ดีในการควบคุมอาหารทางหนึ่ง เพราะไม่ได้ส่งผลให้เกิดอาการโหยและกินอาหารมากขึ้นในระหว่างวันตามที่เคยเชื่อกันมา

อย่างไรก็ตาม ผู้เชี่ยวชาญด้านอาหารและโภชนาการมองว่า แม้อาหารเช้าจะไม่ช่วยในการลดน้ำหนัก แต่ก็ไม่ได้ทำให้อ้วน ทั้งยังมีประโยชน์ต่อสุขภาพในด้านอื่น ๆ อยู่ เช่นเป็นแหล่งของสารอาหารสำคัญเช่นแคลเซียมและไฟเบอร์ในกลุ่มผู้ที่รับประทานนมและธัญพืช อาหารเช้ายังช่วยให้มีสมาธิในการทำกิจกรรมต่าง ๆ มากขึ้นโดยเฉพาะในเด็ก","https://www.stkc.go.th/sites/default/files/stiarticle_images/1549421010.jpg"
"1532","หิมะม้วน : พบปรากฏการณ์ธรรมชาติที่หาดูได้ยากในอังกฤษ","Wed, 2019-02-06 09:41","http://www.stkc.go.th/node/1532","วิทยาศาสตร์ธรรมชาติ","","เกิดปรากฏการณ์ธรรมชาติ snow roller ซึ่งหิมะม้วนทับถมกันจนมีรูปทรงคล้าย เค้กแยมโรล ในแถบชนบทของอังกฤษ นับเป็นปรากฏการณ์ที่พบเห็นได้ไม่บ่อยนัก

นายไบรอัน เบย์ลิสส์ เป็นผู้พบและถ่ายภาพ snow roller ที่เกิดขึ้นในทุ่งนาของเขาในมณฑลวิลต์เชียร์ ทางภาคตะวันตกเฉียงใต้ของอังกฤษ

พบวงแหวนน้ำแข็งยักษ์ก่อตัวในแม่น้ำสหรัฐฯ
ผู้คนเล่นอะไรกัน ช่วงสหรัฐฯ เผชิญสภาพอากาศหนาวจัด
พบภูเขาน้ำแข็งทรงสี่เหลี่ยมผืนผ้าสมบูรณ์แบบในธรรมชาติ

นายเบย์ลิสส์ เล่าว่า ตอนแรกที่เห็น snow roller จำนวน 6 ลูกนั้น เขาคิดว่ามันเป็นฝีมือของคน แต่เมื่อสังเกตดี ๆ ก็พบว่ามันไม่มีร่องรอยเท้าคนเหยียบย่ำเข้าไปในบริเวณนั้นเลย

นายเอียน เฟอร์กัสสัน ผู้ประกาศข่าวพยากรณ์อากาศของบีบีซีบอกว่ามันเป็นปรากฏการณ์ธรรมชาติที่หาดูได้ ""ยากมาก"" เพราะ snow roller ไม่ได้เกิดขึ้นในทุกพื้นที่ที่มีหิมะตก แต่จะก่อตัวขึ้นก็ต่อเมื่อมีสภาพอากาศที่เหมาะสม และมีลมแรงพอเหมาะที่จะพัดให้หิมะกลิ้งทับถมกันไปจนเป็นก้อนขนาดใหญ่ขึ้น

""นี่คือภาพที่งดงามอย่างแท้จริง"" นายเฟอร์กัสสันกล่าว พร้อมระบุว่า สภาพแวดล้อมที่เหมาะสมที่จะทำให้เกิด snow roller นั้นคือ ที่ลาดบริเวณภูเขาที่ไม่มีต้นไม้ปกคลุม มีหิมะตกลงมาเป็นชั้นบาง ๆ เหนือชั้นของน้ำแข็ง ประกอบกับมีอุณหภูมิ, ระดับความชื้น และความเร็วลมที่พอเหมาะ เพราะหากกระแสลมแรงหรือเบาจนเกินไป หิมะจะไม่ม้วนจับตัวเป็นก้อนนั่นเอง","https://www.stkc.go.th/sites/default/files/stiarticle_images/1549420880.jpg"
"1531","กาแล็กซีทางช้างเผือกรูปทรงไม่เหมือนจานแบน แต่โค้งงอบิดเบี้ยวที่ริมขอบ","Wed, 2019-02-06 09:37","http://www.stkc.go.th/node/1531","วิทยาศาสตร์ธรรมชาติ","","แผนที่สามมิติล่าสุดของกาแล็กซีทางช้างเผือก ซึ่งมีความแม่นยำมากที่สุดในบรรดาแผนที่ของดาราจักรแห่งนี้ที่เคยจัดทำมา เผยให้เห็นว่ากาแล็กซีที่เราอาศัยอยู่นั้น ไม่ได้มีรูปทรงเป็นจานแบนเรียบเหมือนขนมแพนเค้กตามที่เคยเข้าใจกัน แต่มีสภาพโค้งงอบิดเบี้ยวที่บริเวณแถบริมขอบ จนดูคล้ายกับตัวอักษรเอส (S) ที่ถูกยืดให้ขยายตัวออก

ทีมนักวิทยาศาสตร์นานาชาติจากมหาวิทยาลัยแม็กควอรีของออสเตรเลีย และหอสังเกตการณ์ดาราศาสตร์แห่งชาติของสถาบันวิทยาศาสตร์จีน (NAOC) ร่วมกันตีพิมพ์เผยแพร่แผนที่สามมิติฉบับดังกล่าวในวารสาร Nature Astronomy โดยชี้ว่าขอบนอกของกาแล็กซีทางช้างเผือกบิดงอและโค้งมากขึ้นเรื่อย ๆ ซึ่งน่าจะเป็นผลมาจากแรงเหวี่ยงมหาศาลของส่วนจานหมุนด้านในที่ใจกลางดาราจักร

ดวงดาวในกาแล็กซีทางช้างเผือกเคลื่อนที่เหมือนระลอกคลื่น
กาแล็กซีทางช้างเผือก ""ตาย"" ไปแล้วครั้งหนึ่งก่อนฟื้นคืนชีพใหม่
กาแล็กซีทางช้างเผือกเขมือบดาราจักรอื่นไปแล้ว 15 แห่ง
อันที่จริงแล้ว การจะล่วงรู้ถึงรูปทรงที่แท้จริงของกาแล็กซีที่เราอาศัยอยู่ไม่ใช่เรื่องง่าย ทีมนักวิทยาศาสตร์ผู้จัดทำแผนที่ฉบับล่าสุดบอกว่า เปรียบเสมือนคนที่อยู่ในเรือดำน้ำลำหนึ่งต้องการจะทราบถึงรูปทรงของมหาสมุทรอันกว้างใหญ่ที่ล้อมรอบตนเองอยู่ ซึ่งถือว่าเป็นเรื่องยากพอกับการพยายามวัดระยะทางจากดวงอาทิตย์ออกไปยังขอบนอกของดาราจักรในหลายตำแหน่ง เพื่อให้ทราบถึงรูปร่างของกาแล็กซีทางช้างเผือกที่ถูกต้อง

อย่างไรก็ตาม ทีมผู้วิจัยได้ใช้วิธีวัดระยะทางจากโลกไปยังดาวแปรแสงเซฟีด (Cepheid variable ) กว่า 1,300 ดวงทั่วกาแล็กซีทางช้างเผือก แล้วนำข้อมูลที่ได้มาสร้างเป็นแบบจำลองรูปทรงของดาราจักรขึ้น โดยดาวแปรแสงเซฟีดที่สว่างจ้ากว่าดวงอาทิตย์นับแสนเท่านั้นเป็นเสมือนเทียนมาตรฐาน (Standard candle) หรือประภาคารของจักรวาล โดยนักดาราศาสตร์ใช้ความสว่างและการกระพริบแสงในความถี่ที่แน่นอนของมันเป็นหลักเทียบวัด เพื่อคำนวณหาระยะทางในห้วงอวกาศได้อย่างแม่นยำ


ดาวแปรแสงเซฟีดเป็นเสมือนเทียนมาตรฐาน (Standard candle) ของจักรวาล โดยใช้ความสว่างของมันเป็นหลักวัดระยะทางในห้วงอวกาศได้แม่นยำ
ส่วนข้อมูลการวัดระยะทางในห้วงอวกาศครั้งนี้มีความแม่นยำถึง 95% ซึ่งสูงกว่าในอดีต เนื่องจากใช้ข้อมูลจากกล้องโทรทรรศน์อวกาศความยาวคลื่นอินฟราเรด WISE ขององค์การนาซา โดยรังสีอินฟราเรดจะช่วยขจัดการบดบังแสงดาวของกลุ่มฝุ่นและก๊าซในห้วงอวกาศลงได้มาก

ดร.ริชาร์ด เดอ กริจส์ นักฟิสิกส์ดาราศาสตร์ซึ่งเป็นหนึ่งในทีมผู้วิจัยบอกว่า ""การที่ดาราจักรรูปเกลียวเกิดการบิดเบี้ยวที่ขอบนอกนั้นผิดปกติอย่างมาก โดยเฉพาะอย่างยิ่งในกรณีของกาแล็กซีทางช้างเผือก ซึ่งขอบนอกที่โค้งงอมีกลุ่มก๊าซของอะตอมไฮโดรเจนและมีดาวฤกษ์เกิดใหม่รวมอยู่ด้วย""

""เรื่องนี้แสดงถึงการมีกลไกหรือพลวัตรบางอย่างซ่อนเร้นอยู่ ซึ่งเป็นสาเหตุทำให้เกิดความผิดปกตินี้ขึ้น และอาจเกี่ยวข้องกับการกระจายตัวของสสารมืดก็เป็นได้""","https://www.stkc.go.th/sites/default/files/stiarticle_images/1549420662.png"
"1525","เทคโนโลยีแผงโซล่าลอยน้ำกระตุ้นการผลิตกระแสไฟฟ้าจากพลังงานสะอาดในเอเชีย","Thu, 2019-01-31 11:26","http://www.stkc.go.th/node/1525","วิศวกรรมศาสตร์และเทคโนโลยี","","เทคโนโลยีแผงโซล่าลอยน้ำกระตุ้นการผลิตกระแสไฟฟ้าจากพลังงานสะอาดในเอเชีย

ตอนที่รัฐเกระละ ทางใต้ของอินเดียประสบกับภัยน้ำท่วมครั้งรุนแรงที่สุดในรอบ 100 ปีเมื่อเดือนสิงหาคมที่ผ่านมา มีคนเสียชีวิตมากกว่า 480 คนเเละสร้างความเสียหายกว่าห้าพันล้านดอลล่าร์สหรัฐฯ แต่สิ่งหนึ่งที่รอดจากภัยน้ำท่วมครั้งนั้นโดยไม่เสียหายเเม้เเต่น้อยคือแผงโซล่าลอยน้ำของอินเดียที่ติดตั้งเหนือผิวน้ำในเขื่อนกั้นน้ำที่ใหญ่ที่สุดแห่งหนึ่งของประเทศ

เชลีช เค. มิชรา (Shailesh K. Mishra) ผู้อำนวยการด้านระบบพลังงานที่หน่วยงานรัฐบาล Solar Energy Corporation of India กล่าวว่าขณะที่อินเดียกำลังประสบกับสภาพภูมิอากาศที่ผกผันมากขึ้น ความต้องการใช้ไฟฟ้าได้เพิ่มสูงขึ้นและอินเดียกำลังหันมาใช้แผงโซล่าลอยน้ำเพื่อเพิ่มกำลังการผลิตกระเเสไฟฟ้าด้วยเทคโนโลยีนี้

เขากล่าวกับผู้สื่อข่าวจากรอยเตอร์สว่าอินเดียกำลังวางแผนติดตั้งแผงโซล่าครั้งใหญ่ที่เขื่อนผลิตไฟฟ้าพลังงานน้ำหลายแห่งเเละตามลำน้ำอีกหลายสายในรัฐต่างๆ

เขากล่าวว่าค่าลงทุนด้านการติดตั้งแผงโซล่าลอยน้ำได้ลดลงมาเกือบเท่ากับการติดตั้งแผงโซล่าบนพื้นดินเเละจะได้ก้าวหน้าอย่างรวดเร็ว

บรรดาผู้เชี่ยวชาญชี้ว่าขณะที่ประเทศต่างๆ กำลังเปลี่ยนไปใช้เทคโนโลยีผลิตไฟฟ้าจากพลังงานเเสงอาทิตย์มากขึ้นเพื่อผลิตไฟฟ้าให้เพียงพอแก่ความต้องการพลังงานเเละเพื่อลดภาวะโลกร้อน แผงโซล่าแบบลอยน้ำที่ติดตั้งที่เขื่อนหรือตามเเนวชายฝั่งทะเลกำลังได้รับความนิยมอย่างรวดเร็ว โดยเฉพาะในเอเชีย

โอลิเวอร์ ไนท์ (Oliver Knight) ผู้เชี่ยวชาญด้านพลังงานอาวุโสแห่งธนาคารโลกกล่าวว่าแผงโซล่าลอยน้ำมีการติดตั้งในจีนไปจนถึงหมู่เกาะมัลดีฟส์เเละอังกฤษเพราะไม่เจอกับปัญหาขาดเเคลนที่ดินอย่างที่เกิดกับการติดตั้งเเผงโซล่าแบบดั้งเดิม

เขากล่าวในการให้สัมภาษณ์ทางโทรศัพท์กับรอยเตอร์สว่าแม่น้ำหรือลำน้ำมีอยู่เเล้วไม่จำเป็นต้องไปเสาะหา เขากล่าวว่าการติดตั้งแผงโซล่าบนผิวน้ำ ส่วนใหญ่จะคลุมพื้นที่ได้ถึง 10 เปอร์เซ็นต์ของพื้นที่เขื่อนทั้งหมด ช่วยลดการระเหยของน้ำลงได้ด้วยซึ่งเป็นผลดีต่อพื้นที่ที่ขาดแคลนน้ำ

ยกตัวอย่าง รัฐบาลชุดใหม่ของปากีสถานที่กำลังพูดถึงการใช้แผงโซล่าลอยน้ำเหนือผิวน้ำในเขื่อนหลายแห่งใกล้กับเมืองคาราจีเเละเมืองไฮเดอราบัดเพื่อผลิตไฟฟ้าที่เป็นที่ต้องการเป็นอย่างมากเเละช่วยลดปัญหาการสูญเสียน้ำเนื่องจากอากาศที่ร้อนขึ้นเพราะภาวะโลกร้อน น้ำในเขื่อนที่ปากีสถานเกิดการระเหยไปในอากาศสูงขึ้นเพราะอากาศที่ร้อนจัด

ธนาคารโลกชี้ว่า ขณะนี้ จีนติดตั้งแผงโซล่าลอยน้ำที่มีกำลังผลิตไฟฟ้าที่ 1.1 กิกะวัตต์มากที่สุด แต่ศักยภาพของเทคโนโลยีนี้สูงกว่านี้มาก โดยไนท์ ผู้เชี่ยวชาญแห่งธนาคารโลกกล่าวว่าหากติดตั้งแผงโซล่าบนผิวน้ำของเขื่อนทั่วโลกเพียง 1 เปอร์เซ็นต์ ก็จะสามารถผลิตไฟฟ้าได้ราว 400 กิกะวัตต์ ซึ่งถือว่าสูงมาก

อย่างไรก็ตาม ความนิยมติดตั้งแผงโซล่าลอยน้ำสร้างความกังวลว่าแผงโซล่าจะกันไม่ให้แสงอาทิตย์ลงไปในน้ำ ส่งผลกระทบต่อสัตว์น้ำและระบบนิเวศวิทยา หรือ ระบบการผลิตไฟฟ้าอาจไม่ทนทานต่อสภาพแวดล้อมที่เปียก โดยเฉพาะจากน้ำเค็มหากติดตั้งตามชายฝั่งทะเล

แต่ผู้ที่เห็นด้วยบอกว่าขณะที่จำเป็นต้องศึกษาผลกระทบทางสิ่งเเวดล้อม พวกเขามองว่าการติดตั้งแผงโซล่าบนผิวน้ำที่กินพื้นที่ไม่มากนักในขณะนี้ ยังไม่เป็นปัญหาใหญ่

มิชรา เจ้าหน้าที่อินเดียกล่าวว่าคนกังวลว่าแผงโซล่าลอยน้ำจะส่งผลกระทบต่อปลาเเละต่อคุณภาพน้ำ เเต่มาขณะนี้ ความกังวลนี้ในอินเดียได้หมดไป เขากล่าวว่าอินเดียผลิตแผงโซล่าขึ้นใช้เองเเละกำลังตั้งโรงงานผลิตอุปกรณ์ในการติดตั้งขึ้นใช้เองด้วย ซึ่งจะช่วยลดค่าใช้จ่ายลงมาได้อย่างมาก

(เรียบเรียงโดยทักษิณา ข่ายแก้ว วีโอเอภาคภาษาไทยกรุงวอชิงตัน)","https://www.stkc.go.th/sites/default/files/stiarticle_images/1548908763.jpg"
"1524","พบจุดบกพร่องใน “เฟสไทม์” ดักฟังปลายสายได้แม้ไม่กดรับ","Thu, 2019-01-31 11:22","http://www.stkc.go.th/node/1524","วิศวกรรมศาสตร์และเทคโนโลยี","","โปรแกรม Facetime ระบบการโทรของ iPhone ของแอปเปิล (Apple) พบช่องโหว่ หรือ Bug ที่เปิดโอกาสให้ผู้โทรสามารถดักฟังเสียงจากปลายสายได้ แม้จะไม่มีการรับสายเกิดขึ้นก็ตาม สร้างความกังวลด้านความเป็นส่วนตัวและความปลอดภัยของผู้ใช้สมาร์ทโฟนของ Apple มากขึ้น

เว็บไซต์ CNBC อ้างรายงานจากเว็บไซต์ 9to5Mac ที่ผู้ใช้รายหนึ่งชื่อว่า Benji Mobb ถ่ายคลิปทดสอบปัญหาที่เกิดขึ้นว่า ระบบ Facetime สามารถฟังเสียงจากปลายสายที่ผู้ใช้โทรหาได้ โดยที่ปลายสายไม่ต้องกดรับ โดยเขาได้ทดสอบโทรไปยังปลายสายผ่าน Facetime และกดเพิ่มรายชื่อของตัวเองเข้าในระบบการโทรแบบกลุ่ม (group call) จะทำให้สามารถฟังเสียงจากปลายสายได้เลยโดยที่ไม่ต้องรอให้รับสาย ซึ่งทาง CNBC ได้ทดสอบและพบว่ามีช่องโหว่ดังกล่าวอยู่จริง

 
ยิ่งไปกว่านั้น ทางเว็บไซต์ The Verge ยังพบว่า หากปลายสายพยายามตัดสายด้วยการกดปุ่ม Power ที่อยู่ด้านข้างของเครื่อง ระบบ Facetime จะส่งวิดีโอที่ไม่มีเสียงไปให้กับผู้โทรเข้า นั่นหมายถึง Facetime ได้บันทึกวิดีโอที่มีภาพของปลายสายไว้ไม่ว่าจะรับสายหรือไม่ก็ตาม

ทั้งนี้ ช่องโหว่ดังกล่าวถูกพบในระบบการโทรแบบกลุ่ม หรือ Group FaceTime ที่เพิ่งเปิดตัวไปเมื่อปีที่แล้ว สร้างความกังวลด้านความปลอดภัยและความเป็นส่วนตัวของผู้ใช้ไอโฟนอย่างมาก เพราะอาจนำไปสู่การลักลอบดักฟัง หรือเข้าถึงความเป็นส่วนตัวของผู้ใช้อย่างหลีกเลี่ยงไม่ได้

ล่าสุด Apple ออกมาเปิดเผยว่าจะเร่งแก้ไขจุดบกพร่องดังกล่าวภายในสัปดาห์นี้ แต่ในระหว่างนี้ ผู้ใช้ไอโฟนสามารถป้องกันความปลอดภัยและความเป็นส่วนตัวของผู้ใช้เบื้องต้นได้ ด้วยการยกเลิกระบบ Group FaceTime เพื่อป้องกันการเข้าถึงข้อมูลและความเป็นส่วนตัวของผู้ใช้","https://www.stkc.go.th/sites/default/files/stiarticle_images/1548908570.jpg"
"1522","แรงงานในอนาคตต้องพัฒนาศักยภาพเพื่อเเข่งขันกับหุ่นยนต์","Thu, 2019-01-31 11:17","http://www.stkc.go.th/node/1522","วิศวกรรมศาสตร์และเทคโนโลยี","","
เจนเนล ชาเวซ (Jennail Chavez) อายุ 25 ปี เคยทำงานอยู่ในคลังเก็บสินค้าแห่งหนึ่งเเละต้องการหางานใหม่ที่ดีกว่า จึงกลับไปเรียนหนังสือต่อ เเละหลังจากเรียนต่อที่วิทยาลัยการช่าง Los Angles Trade Technical College ชาเวซวางแผนว่าจะทำงานเป็นผู้รับเหมาทั่วไป เธอชอบทำงานด้านการก่อสร้างเเละไม่ลังเลเเม้ว่างานการก่อสร้างเป็นงานของผู้ชาย

ชาเวซบอกว่าต้องการทำงานที่เหมาะกับบุคลิกส่วนตัว จึงหันมาทำงานด้านการก่อสร้าง แต่ไม่นานหลังจากนั้น เธอค้นพบว่าความสามารถที่เรียนรู้จากวิทยาลัยการช่างกำลังจะถูกทดแทนด้วยหุ่นยนต์

เธอกล่าวว่า ปัจจุบันมีเครื่องพิมพ์สามมิติที่สามารถสร้างบ้านได้ ทำให้วิตกกังวลว่านี่จะทำให้เธอกำลังจะตกงาน

ลอเรนซ์ แฟรงค์ (Laurence Frank) ประธานของวิทยาลัยการช่าง Los Angeles Trade Technical College กล่าวว่า เเรงงานในสหรัฐฯ ปัจจุบันจำเป็นต้องเข้ารับการฝึกฝนความสามารถใหม่เพื่อให้เป็นที่ต้องการของตลาดเเรงงานที่เปลี่ยนไป เขากล่าวว่า คนงานต้องเรียนรู้ความสามารถใหม่ๆ อยู่ตลอดเวลา เพื่อให้มีความรู้เท่าทันกับเทคโนโลยีที่ก้าวหน้า

เจค็อบ พอร์ทิลโล (Jacob Portillo) เข้าใจดีถึงความจำเป็นของการรู้เท่าทันเทคโนโลยีที่เปลี่ยนแปลงตลอดเวลา เขาเพิ่งจบจากโครงการฝึกอบรมด้านการทำงานกับรถบรรทุกเครื่องยนต์ดีเซล

เขากล่าวว่า ทุกปีที่ผ่านไป ระบบต่างของรถบรรทุกวิวัฒนาการไปสู่ระบบที่แตกต่างไปกลายเป็นเรื่องใหม่ ตัวเขาเองต้องเรียนรู้อยู่ตลอดเวลาเเละต้องวิวัฒนาการตามงานที่ทำ

ตำแหน่งงานต่างๆ ที่ต้องใช้ความคิดระดับสูง ต้องขบคิดเพื่อแก้ปัญหา เป็นงานที่หุ่นยนต์ทดแทนได้ยาก แฟรงค์กล่าวว่า งานช่างประปา ช่างไฟฟ้า เป็นงานที่ต้องแก้ไขปัญหาอยู่ตลอดเวลา ต้องตัดสินใจอยู่ตลอดเวลา งานในตำเเหน่งเหล่านี้มีความมั่นคงสูงเพราะหุ่นยนต์เข้ามาทดแทนมนุษย์ได้ยาก 

นอกจากนี้ ตำแหน่งงานที่ต้องใช้ความสามารถด้านอารมณ์ (Soft skills) อย่างเช่น การสื่อสาร การจัดการเวลา เเละงานที่ต้องทำเป็นทีม จะช่วยให้เเรงงานมีงานทำต่อไปในอนาคต

เจน โอทส์ (Jane Oates) ประธานของ Working Nation หน่วยงานรณรงค์เพื่อส่งเสริมการเตรียมเเรงงานชาวอเมริกันให้พร้อมกับตำเเหน่งงานในอนาคต บอกว่า มีความจำเป็นมากที่ต้องสอนนักเรียนนักศึกษาสมัยใหม่ให้เป็นนักสื่อสารที่ดี ทำงานเป็นทีม เเละมีความสามารถในการวิเคราะห์

โอทส์กล่าวว่า โรงเรียนมัธยมศึกษาเเละมหาวิทยาลัยจำนวนมากในสหรัฐฯ ตามไม่ทันความก้าวหน้าทางเทคโนโลยีที่เปลี่ยนแปลงอย่างรวดเร็ว เมื่อพูดถึงการเตรียมตัวนักเรียนนักศึกษาให้พร้อมกับตลาดงานในอนาคต

เขากล่าวว่า มหาวิทยาลัยและโรงเรียนมัธยมศึกษาควรว่าจ้างคนที่มีความรู้จากภาคอุตสาหกรรมเข้าไปสอนหนังสือ

โอทส์กล่าวว่า ในยุคคริสต์ศตวรรษที่ 21 การเรียนรู้เเละการปรับตัวจะไม่มีทางสิ้นสุด เราต้องครุ่นคิดตลอดเวลาว่าจะพัฒนาตนเองให้เหมาะกับงานที่เปลี่ยนแปลงไปอย่างไร

เเละสำหรับ เจนเนล ชาเวซ เธอบอกว่าจะทำงานในภาคการก่อสร้างไปอีกสักสองสามปี เเละวางแผนว่าจะกลับไปเรียนต่อทางด้านไฟฟ้าเเละพลังงานแสงอาทิตย์ เพื่อพัฒนาตนเองให้เป็นที่ต้องการของตลาดแรงงานในอนาคต

(เรียบเรียงโดย ทักษิณา ข่ายแก้ว วีโอเอภาคภาษาไทยกรุงวอชิงตัน)","https://www.stkc.go.th/sites/default/files/stiarticle_images/1548908240.jpg"
"1515","เครื่องจักรทางการเกษตรไฮเทคของ Deere ติดตั้งระบบคอมพิวเตอร์วิทัศน์","Tue, 2019-01-29 10:42","http://www.stkc.go.th/node/1515","วิศวกรรมศาสตร์และเทคโนโลยี","","เครื่องจักรเเละเครื่องใ้ช้ทางการเกษตรสุดไฮเทคของบริษัทจอห์น เดียร์ ที่นำมาเเสดงในงานมหกรรมสินค้า Consumer Electronics Show 2019 นี้ มีการติดตั้งทั้งจีพีเอส เลเซอร์ คอมพิวเตอร์วิทัศน์ ตลอดจน machine learning ซึ่งทำให้คอมพิวเตอร์เรียนรู้ด้วยตัวเองเเละตัวเซ็นเซอร์เพื่อให้เครื่องจักรมีประสิทธิภาพมากขึ้น

เครื่องจักรในการเกษตรสุดไฮเทคของบริษัท Deere เปิดตัวเป็นครั้งเเรกในงานนี้เเละเเสดงถึงความสำคัญของการใช้เทคโนโลยีในการเพาะปลูกพืช

บริษัท Deere ได้นำรถเก็บเกี่ยวธัญพืชคันใหญ่โตเเละรถแทรกเตอร์ที่ติดตั้งระบบนำทางจีพีเอสไปแสดงในงานเทคโนโลยีที่ลาสเวกัส เพื่อเน้นย้ำว่าการเกษตรไม่ได้พึ่งพาแค่สภาพอากาศเท่านั้น

ทางบริษัทชี้ว่าเครื่องมือการเกษตรต่างๆ ของบริษัทนำทางโดยข้อมูลที่ได้จากระบบจีพีเอสระบบใหม่ที่สามารถทำงานได้อย่างแม่นยำมากกว่าเดิม

ขณะกำลังทำงานอยู่ในไร่ เครื่องจักรไฺ์ฮเทคจะเก็บข้อมูลเกี่ยวกับสภาพดินเเละเฝ้าระวังว่าการเก็บเกี่ยวข้าวโพดเเละพืชชนิดอื่นมีประสิทธิภาพเเละลดขยะ

ดีนนา โวาร์ (Deanna Kovar) ผู้จัดการด้านการตลาดของบริษัท Deere กล่าวว่าทางบริษัทต้องการให้ผู้บริโภคเข้าใจว่าเราปลูกพืชอาหารอย่างไร

เธอกล่าวว่านอกจากเครื่องจักร์ต้วนี้จะเก็บเกี่ยวผลผลิตธัญพืชเเล้ว ยังจัดเก็บข้อมูลไปในตัว ซึ่งช่วยเกษตรกรตัดสินใจเกี่ยวกับการเพาะปลูกในปีต่อไป

เธอกล่าวว่าอุปกรณ์อิเลคทรอนิคส์ที่เพิ่มเข้าไปในเครื่องจักรทางการเกษตรของบริษัท ทำให้ราคาของรถเก็บเกี่ยวผลผลิตสูงขึ้นอีก 10,000 ดอลล่าร์สหรัฐฯ หรือสามแสนบาท โดยขายที่ราคาเกือบ 500,000 ดอลล่าร์สหรัฐฯหรือ 15 ล้านบาท

เเต่เธอกล่าวว่าเครื่องจักรไฮเทคตัวใหม่นี้ช่วยให้เก็บเกี่ยวผลผลิตได้มากขึ้นต่อไร่ ซึ่งจะช่วยเกษตรกรถอนทุนคืนได้อย่างรวดเร็ว

(เรียบเรียงโดยทักษิณา ข่ายแก้ว วีโอเอภาคภาษาไทยกรุงวอชิงตัน)","https://www.stkc.go.th/sites/default/files/stiarticle_images/1548733339.jpg"
"1514","ออกกำลังกายเบาๆ ช่วยทุเลาความรุนเเรงของ 'อาการเส้นเลือดเลี้ยงสมองตีบ'","Tue, 2019-01-29 10:39","http://www.stkc.go.th/node/1514","วิทยาศาสตร์การแพทย์","","ทีมนักวิจัยได้วิเคราะห์ข้อมูลเกี่ยวผู้ป่วย 925 คน ที่เข้ารับการรักษาหลังจากล้มป่วยด้วยอาการเส้นเลือดในสมองตีบตันหรือแตก ที่โรงพยาบาลของมหาวิทยาลัยโกเธนเบิร์ก สวีเดน ระหว่างปี ค.ศ. 2014 – 2016 และพบว่า ผู้ป่วย 4 ใน 5 คนล้มป่วยด้วยอาการเส้นเลือดในสมองตีบตันหรือแตกที่ไม่รุนแรง

และมากกว่ากึ่งหนึ่งของผู้ป่วยออกกำลังกายเบาๆ ก่อนล้มป่วย เเละเมื่อเทียบกับผู้ป่วยกลุ่มที่อยู่เฉยๆ พบว่า คนที่ออกกำลังกายเบาๆ ก่อนล้มป่วยมีอาการป่วยที่ไม่รุนแรง

ทีมนักวิจัยตีพิมพ์ผลการศึกษานี้ในวารสาร Neurology เมื่อเร็วๆนี้

มาลิน ไรน์โฮล์ดสัน (Malin Reinholdsson) นักวิจัยแห่งมหาวิทยาลัยโกเธนเบิร์ก (University of Gothenburg) กล่าวว่า จากการศึกษาก่อนหน้านี้ ทีมนักวิจัยรู้ว่าการออกกำลังกายช่วยลดความเสี่ยงต่อการเกิดอาการเส้นเลือดในสมองตีบตันหรือแตก แต่ไม่รู้แน่ชัดว่าการออกกำลังกายมีส่วนช่วยลดระดับความรุนแรงของอาการป่วยมากน้อยแค่ไหน

ผู้ป่วยในการวิจัยอายุโดยเฉลี่ย 73 ปี เเละส่วนมากมีภาวะที่สมองขาดเลือดไปเลี้ยงเนื่องจากหลอดเลือดอุดตันซึ่งพบได้ทั่วไป เกิดขึ้นเมื่อมีก้อนอุดตันเส้นโลหิตที่ไปเลี้ยงสมอง และราวร้อยละ 6 ของผู้ป่วยเกิดอาการเส้นเลือดในสมองเเตกซึ่งพบไม่บ่อยนัก

เพื่อประเมินระดับของการออกกำลังกายก่อนล้มป่วย ทีมนักวิจัยได้สอบถามผู้ป่วยในการวิจัยถึงระยะเวลาเเละความหนักหน่วงของการออกกำลังกายก่อนหน้าที่ต้องเข้าโรงพยาบาล

ทีมนักวิจัยกล่าวว่า การออกกำลังกายเบาๆ ได้เเก่การเดินเล่นสบายๆ นาน 4 ชั่วโมงต่อสัปดาห์ และการออกกำลังกายระดับปานกลาง ได้แก่การว่ายน้ำ การวิ่ง เเละการเดินเร็ว อย่างน้อย 2-3 ชั่วโมงต่อสัปดาห์

ในบรรดาผู้ป่วย 481 คนที่ไม่ออกกำลังกายเลย มี 354 หรือร้อยละ 74 เกิดอาการเส้นเลือดสมองอุดตันหรือแตกชนิดไม่รุนแรง

และสำหรับคนที่ออกกำลังกายเบาๆ 330 คน หรือร้อยละ 86 เกิดอาการเส้นเลือดสมองอุดตันหรือเเตกที่ไม่รุนแร งเเละในกลุ่มผู้ป่วย 59 คนที่ออกกำลังกายในระดับปานกลาง พบว่า 53 คน หรือร้อยละ 90 ล้มป่วยเเบบไม่รุนแรง

ทีมนักวิจัยชี้ว่า อายุยังเป็นปัจจัยที่สำคัญด้วย โดยคนที่อายุสูงกว่าจะล้มป่วยด้วยอาการที่รุนแรงกว่าผู้ป่วยที่อายุน้อยกว่า

อย่างไรก็ตาม การศึกษานี้ไม่ได้มุ่งพิสูจน์ว่าระยะเวลาเเละความหนักหน่วงของการออกกำลังกายมีผลต่อความรุนแรงของอาการเส้นเลือดในสมองอุดตันหรือเเตก หรือไม่ และอย่างไร

ข้อจำกัดอีกอย่างหนึ่งของการวิจัยนี้คือ ทีมนักวิจัยต้องพึ่งผู้ป่วยที่รอดชีวิตจากอาการเส้นเลือดในสมองอุดตันหรือเเตก ในการให้ข้อมูลที่ถูกต้องเกี่ยวกับนิสัยการออกกำลังกายก่อนล้มป่วย เเละความทรงจำของผู้ป่วยมีความแม่นยำลดลงหลังล้มป่วย

นิโคล สปาร์ตาโน่ (Nicole Spartano) นักวิจัยที่ภาควิชาการแพทย์ มหาวิทยาลัยบอสตัน ซึ่งร่วมเขียนบทบรรณาธิการที่ตีพิมพ์พร้อมกับรายงานผลการศึกษานี้ กล่าวว่า แม้กระนั้นก็ตาม ผลการวิจัยนี้ได้เพิ่มข้อมูลที่มีหลักฐานยืนยันว่า การออกกำลังกายช่วยลดความเสี่ยงต่อการเกิดอาการเส้นเลือดในสมองอุดตันหรือเเตกลงได้ ตลอดจนช่วยลดความรุนแรงของอาการป่วยลง

สปาร์ตาโน่กล่าวว่า การออกกำลังกายเป็นประจำช่วยให้สมองรักษาความเเข็งเเรงของเส้นเลือดซึ่งมีเครือข่ายที่ซับซ้อน ดังนั้นหากเกิดอาการอุดตันในเส้นเลือดจุดใดจุดหนึ่ง อาจจะมีเส้นทางอื่นที่สามารถนำออกซิเจนไปยังจุดที่มีปัญหาได้

สปาร์ตาโน่ย้ำว่า การออกกำลังกายสามารถช่วยป้องกันปัจจัยเสี่ยงของการเกิดอาการเส้นเลือดอุดตันหรือแตก อาทิ ความอ้วน เบาหวานเเละความดันโลหิตสูง และย้ำว่า การศึกษานี้ชี้ให้เห็นว่าคนเราอาจไม่จำเป็นต้องออกกำลังกายอย่างหนักหน่วงเพื่อให้ห่างไกลจากโรคร้าย

(เรียบเรียงโดยทักษิณา ข่ายแก้ว วีโอเอภาคภาษาไทยกรุงวอชิงตัน)","https://www.stkc.go.th/sites/default/files/stiarticle_images/1548733147.jpg"
"1504","การติดสื่อสังคมออนไลน์ ไม่ต่างอะไรกับการติดยาเสพติด","Thu, 2019-01-24 10:38","http://www.stkc.go.th/node/1504","","","คณะนักวิจัยที่มหาวิทยาลัยรัฐมิชิแกนและมหาวิทยาลัยโมนาชในประเทศออสเตรเลีย พบว่า ผู้ใช้สื่อสังคมออนไลน์มากๆ มีแนวโน้มที่จะตัดสินใจทำอะไรที่เสี่ยงอันตรายแบบที่มักจะพบเห็นกันในผู้ที่ติดยาเสพติด

Dar Meshi ผู้ช่วยศาสตราจารย์ที่มหาวิทยาลัยรัฐมิชิแกน ในสหรัฐฯ ซึ่งเป็นหัวหน้าการศึกษาวิจัยครั้งนี้ กล่าวว่า ราวหนึ่งในสามของมนุษย์บนโลกใบนี้ต่างใช้สื่อสังคมออนไลน์ ซึ่งบางคนก็ใช้ไปในทางที่ไม่เหมาะสมและใช้มากจนเกินไป และเขาหวังว่าการค้นพบนี้จะช่วยกระตุ้นให้มีการแก้ไขปัญหานี้อย่างจริงจัง

การศึกษาวิจัยครั้งนี้ มีอาสาสมัคร 71 คนเข้าร่วมทำแบบทดสอบ Iowa Gambling Task ซึ่งใช้ในการวัดความสามารถในการตัดสินใจ ทั้งในผู้ที่ติดยาเสพติดและในคนทั่วๆ ไป

อาจารย์ Dar Meshi บอกว่า ผู้ที่ติดยาเสพติดมักจะมีปัญหาในเรื่องของการตัดสินใจที่ผิดพลาด ในบางครั้งพวกเขาไม่สามารถเรียนรู้จากความผิดพลาดของตัวเองได้ และยังคงทำในสิ่งที่ผิดๆ อยู่ต่อไป

ในตอนท้ายของการทำแบบทดสอบ นักวิจัยพบว่าผู้ที่เสพติดการใช้สื่อสังคมออนไลน์มักจะตัดสินใจทำอะไรเสี่ยงๆ มากขึ้น แม้จะทราบว่าจะเกิดผลเสียตามมาก็ตาม เช่นเดียวกันกับผู้ที่ติดยาเสพติด

นอกจากนี้ ในกลุ่มตัวอย่าง ยังยอมรับว่าพวกเขาคิดถึงแต่แพลตฟอร์มโซเชียลมีเดียอยู่ตลอดเวลา แม้จะไม่ได้ใช้อยู่ก็ตาม และพวกเขาไม่ได้นอนหลับเพียงพอเพื่อใช้เวลาในสื่อสังคมออนไลน์อีกด้วย

Dar Meshi กล่าวส่งท้ายว่าเขาเชื่อว่าสื่อสังคมออนไลน์นั้นมีประโยชน์อย่างใหญ่หลวง แต่ก็มีด้านมืดถ้าหากผู้ใช้ไม่สามารถถอนตัวเองออกมาได้ ดังนั้นนักวิจัยจึงเป็นต้องทำความเข้าใจในเรื่องนี้ให้ดีขึ้นเพื่อให้สามารถตัดสินใจได้ว่า การใช้สื่อสังคมออนไลน์มากเกินไปนั้นควรจะถือว่าเป็นการเสพติดหรือไม่","https://www.stkc.go.th/sites/default/files/stiarticle_images/1548301084.jpg"
"1503"," กองทุนสัตว์ป่าสากล เปิดตัวแอพพลิเคชั่น “อาหารคุณธรรม”","Thu, 2019-01-24 10:34","http://www.stkc.go.th/node/1503","วิทยาศาสตร์ธรรมชาติ","","กองทุนสัตว์ป่าโลกสากล เสนอแอพพลิเคชั่น OpenSC ให้ผู้บริโภคสแกน QR Code ค้นหา “อาหารคุณธรรม” เพื่อสร้างความมั่นคงทางอาหารอย่างยั่งยืน

หากต้องการจะจับจ่ายซื้ออาหารในซูเปอร์มาร์เก็ต อย่าลืมหยิบสมาร์ทโฟนคู่ใจขึ้นมาตรวจสอบว่า อาหารที่กำลังจะซื้อนั้น เป็น “อาหารคุณธรรม” หรือไม่ ผ่านแอพพลิเคชั่น OpenSC ซึ่งมีต้นคิดมาจากกองทุนสัตว์ป่าสากล หรือ WWF

แอพพลิเคชั่น OpenSC นี้ เริ่มต้นตั้งแต่ 2 ปีก่อน เปิดโอกาสให้ผู้บริโภคสแกน QR Code เพื่อเปิดเผยประวัติที่มาของอาหารกว่าจะมาเป็นสเต็กชิ้นโต หรือปลาชุบเกล็ดขนมปังทอดในชั้นวางของในซูเปอร์มาร์เก็ต ซึ่งเริ่มจากสินค้าประเภทปลาและเนื้อวัวก่อน และเตรียมขยายไปยังน้ำมันปาล์มและไม้

นายพอล ฮันเยอร์ หัวหน้าฝ่ายกิจการเอเชียของ BCG Digital Ventures บอกว่า เป็นเรื่องง่ายสำหรับผู้ประกอบการที่จะผลิตแปรรูปผลิตภัณฑ์อาหารอย่างไม่ยั่งยืน และปกปิดขั้นตอนเหล่านั้นได้อย่างง่ายดายและต้นทุนต่ำ ขณะเดียวกันก็ไม่มีแรงจูงใจมากพอให้ผู้ประกอบการเลือกทำธุรกิจอาหารอย่างยั่งยืน

ปัจจุบัน ฝั่งผู้บริโภคและธุรกิจค้าปลีก ต้องการจะทราบว่าสินค้าที่พวกเขาซื้อหรือนำมาขายเป็นสินค้าที่ดีต่อสิ่งแวดล้อมตั้งแต่ต้นน้ำไปถึงปลายน้ำ ขณะที่ผู้ผลิตก็ต้องการสร้างภาพลักษณ์ที่ดีให้ดึงดูดผู้บริโภค ด้วยการมีมาตรฐานรับรองว่าสินค้ามาจากบริษัทที่บริหารงานอย่างโปร่งใส หรือไม่ได้ส่งเสริมการตัดไม้ทำลายป่า หรือใช้แรงงานทาส เป็นต้น

ทั้งนี้ เนื้อปลาที่ได้มาตรฐานจาก OpenSC จะไปอยู่ในมื้ออาหารค่ำของผู้นำโลก ในเวที World Economic Forum ที่เมืองดาวอส สวิตเซอร์แลนด์ ในสัปดาห์หน้า","https://www.stkc.go.th/sites/default/files/stiarticle_images/1548300886.jpg"
"1500","ผลการศึกษายืนยัน 'นักศึกษานอนเต็ม' ทำคะแนนดีกว่า 'นักศึกษาอดนอน","Tue, 2019-01-22 13:47","http://www.stkc.go.th/node/1500","วิทยาศาสตร์ธรรมชาติ","","
อาจารย์มหาวิทยาลัยในรัฐเท็กซัสของอเมริกา เสนอไอเดียการ “เพิ่มคะแนน” ให้กับนักศึกษาที่นอนหลับมากขึ้น เพื่อส่งเสริมสุขภาพที่ดีในระยะยาว

สำหรับนักเรียนนักศึกษา เพื่อให้ได้มาซึ่งคะแนนและเกรดอันงดงาม ก็ต้องพากเพียรศึกษาเล่าเรียนทั้งในห้องเรียนและที่บ้าน หรือบางคนก็พยายามจะเป็น “อัจฉริยะข้ามคืน” ด้วยการอ่านทบทวนตำรากันแบบไม่หลับไม่นอน

สำหรับอาจารย์ไมเคิล สคัลลิน (Michael Scullin) อาจารย์ด้านจิตวิทยาและระบบประสาท จากมหาวิทยาลัย Baylor University ในรัฐเท็กซัส ผู้มุ่งเน้นการสอนบทเรียนเกี่ยวกับปัญหาสุขภาพกายและสุขภาพจิต ที่เป็นผลมาจากการขาดการนอนหลับ พบผลเสียของการขาดการพักผ่อนว่า ผู้ที่ขาดการพักผ่อนเพียงพอ จะส่งผลให้ขาดสมาธิ มีปัญหาเรื่องการควบคุมอารมณ์ และเพิ่มความเสี่ยงของโรคต่างๆ ได้

ในตอนแรกนักศึกษา ก็ดูจะเข้าอกเข้าใจกับบทเรียนเรื่องการนอนหลับ แต่กลับทำตามไม่ได้สักที

อาจารย์ไมเคิล จึงกลับมาด้วยแนวคิดใหม่ที่กระตุ้นให้นักศึกษาพักผ่อนมากขึ้นกว่าเดิม ด้วยการเพิ่มคะแนนในช่วงสอบปลายภาคให้กับนักศึกษา ซึ่งเป็นการสอบตัดสินอนาคตทางการเรียนวิชาของเขา

โดยกำหนดให้นักศึกษานอนหลับอย่างน้อย 8 ชั่วโมงต่อวันเป็นเวลา 5 วันก่อนการสอบปลายภาค ซึ่งอาจารย์จะเพิ่มคะแนนให้ 2-3 คะแนนสำหรับการนอนหลับที่มากขึ้น ปรากฏว่าวิธีนี้ได้ผลเกินคาด


อาจารย์ไมเคิล พบว่า นักศึกษาที่นอนหลับมากขึ้นจะสามารถทำคะแนนได้ดีขึ้น แม้จะเป็นชั้นเรียนที่แตกต่างกันก็ตาม โดยพบว่า นักศึกษา 8 คน จาก 18 คนในชั้นเรียนที่เขาทำสอนที่เลือกนอนหลับมากขึ้น และสามารถทำคะแนนสอบได้ดีกว่าผู้ที่ไม่ได้นอนหลับเพียงพอราว 5 คะแนนทีเดียว ซึ่งให้ผลเดียวกันในชั้นเรียนอื่นๆ อีกทั้งคะแนนที่ทำได้มาจากผลงานของนักศึกษาล้วนๆ ก่อนที่จะมีการเพิ่มคะแนนพิเศษให้

ด้านนายแดเนียล เบสเซเซ่น จากมหาวิทยาลัยโคโลราโด ผู้ศึกษาเรื่องการนอนหลับ สนับสนุนการศึกษาเรื่องการนอนต่อผลสัมฤทธิ์ทางการศึกษา โดยบอกว่า ผู้เรียนที่พยายามเป็นอัจฉริยะข้ามคืน หรือที่เรียกว่า cram ผู้ที่อ่านหนังสือทบทวนตำราหามรุ่งหามค่ำเพื่อการสอบปลายภาค มีแนวโน้มที่จะได้ผลกระทบที่ไม่ดีนัก

แม้ว่าข้อมูลจากศูนย์ควบคุมและป้องกันโรคของสหรัฐฯ หรือ CDC แนะให้คนในวัยผู้ใหญ่นอนหลับอย่างน้อยวันละ 7 ชั่วโมง เพื่อสุขภาพที่แข็งแรง แต่กลับมีรายงานว่าตอนนี้ชาวอเมริกันนอนหลับน้อยกว่า 6 ชั่วโมงต่อวันแล้ว

ทางนายแดเนียล และอาจารย์ไมเคิล ให้คำแนะนำถึงการนอนหลับที่ดีต่อสุขภาพว่า

พ่อแม่ผู้ปกครองควรเป็นแบบอย่างในพฤติกรรมการนอนหลับที่ดีแก่เด็ก
หลีกเลี่ยงการมองหรือใช้อุปกรณ์ไฟฟ้า อย่าง โทรทัศน์ หรือสมาร์ทโฟน ก่อนนอน
งดดื่มเครื่องดื่มที่มีคาเฟอีน 6 ชั่วโมงก่อนนอน
พยายามปรับเวลานอนให้ตรงกันและเท่ากันทุกวัน
หากยังไม่สามารถนอนหลับได้หลังจากเอนกายลงบนเตียงภายใน 10 นาที ขอให้ลุกขึ้นมาเขียนสิ่งที่กำลังคิดวนอยู่ในสมองลงไปให้ เพื่อจัดการเรื่องราวรบกวนหัวใจก่อนเข้านอน","https://www.stkc.go.th/sites/default/files/stiarticle_images/1548139663.jpg"
"1499","ภาพถ่ายดาวเทียมช่วยระบุพื้นที่ยากจนที่สุดของโลก","Tue, 2019-01-22 13:42","http://www.stkc.go.th/node/1499","วิศวกรรมศาสตร์และเทคโนโลยี",""," Pop-out player
หนึ่งในเป้าหมาย 17 ข้อตามเป้าหมายของพัฒนาอย่างยั่งยืนองค์การสหประชาชาติที่ประกาศใช้ในปี ค.ศ. 2015 (Sustainable Development Goals) มุ่งที่จะกำจัดความยากจนมากที่สุดหรือความยากจนสุดโต่งให้หมดไปภายในปี ค.ศ. 2030 หรือภายในอีกเกือบ 12 ปีข้างหน้า

บรรดาผู้เชี่ยวชาญมักวัดระดับความยากจนด้วยข้อมูลของการสำรวจสำมะโนประชากร เเต่การสำรวจเหล่านี้เสียค่าใช้จ่ายสูงเเละใช้เวลานานเเละใช้บุคลากรจำนวนมาก ประเทศต่างๆ ทั่วโลกมักทำการสำรวจประชากรนานๆ ครั้งเท่านั้นเพราะไม่สามารถทำได้เป็นประจำทุกปี

ในอีกด้านหนึ่ง ดาวเทียมสามารถถ่ายภาพพื้นที่ต่างๆทั่วโลกได้ทุกๆสองถึงสามวัน โดยเป็นภาพถ่ายที่มีความละเอียดของภาพสูง ภาพถ่ายทางดาวเทียมมีคุณภาพดีขึ้นตลอดเวลาเเละมีราคาถูกลงเนื่องจากมีจำนวนดาวเทียมของรัฐบาลและของบริษัทเอกชนถูกส่งขึ้นไปทำงานกันมากขึ้น

ทีมนักวิจัยได้ใช้ภาพถ่ายทางดาวเทียมที่เเสดงระดับความสว่างมากที่สุดของแสงไฟในตอนกลางคืนในการประเมินกิจกรรมทางเศรษฐกิจของภูมิภาคต่างๆ ทั่วโลก ในขณะที่มีนักวิจัยอีกจำนวนหนึ่งที่ใช้ภาพถ่ายทางดาวเทียมในการระบุหมูบ้านที่ร่ำร่วยที่สุดและที่ยากจนที่สุด

นอกจากนี้ ยังมีกลุ่มนักวิจัยอีกกลุ่มหนึ่งที่แยกว่าเขตที่อยู่ใดร่ำรวยหรือยากจน โดยใช้ภาพถ่ายของความหนาเเน่นของตึกและอาคาร ตลอดจนพืชปกคลุมดิน

ผลการศึกษาชิ้นใหม่ล่าสุดใช้วิธีการศึกษาข้อมูลที่ให้รายละเอียด มากที่สุด โดยสามารถระบุได้ว่าภายในหนึ่งหมู่บ้าน โดยสามารถระบุว่าครัวเรือนใดยากจนและครัวเรือนใดร่ำรวย ซึ่งมีความแม่นยำถึงร้อยละ 62

ผลการศึกษานี้เน้นที่หมู่บ้านแห่งหนึ่งในเขตชนบทของประเทศเคนยา ชื่อ Sauri ซึ่งเป็นส่วนหนึ่งของโครงการหมู่บ้านมิลเลเนี่ยม (Millennium Villages Project) ซึ่งเป็นโครงการทดลองด้านการศึกษาความยากจนขนาดใหญ่โครงการหนึ่ง มีการจัดเก็บข้อมูลในรายละเอียดเกี่ยวกับรายได้เเละทรัพย์สินของครัวเรือนในปี ค.ศ. 2005

และในภาพถ่ายทางดาวเทียมของหมู่บ้านเเห่งนี้ ทีมนักวิจัยได้วัดขนาดของบ้านแต่ละหลังเเละศึกษาที่กินทำกินที่อยู่รอบๆ และไม่แปลกใจที่ บ้านที่มีขนาดเล็กกว่ามีคนอาศัยที่ยากจนกว่า และที่น่าสนใจ ทีมนักวิจัยยังพบด้วยว่าครัวเรือนที่ยากจนมักมีที่ดินทำกินที่ว่างเปล่ามากกว่าในเดือนกันยายน ในพื้นที่เขตนี้ของเคนยา ปกติในช่วงเดือนนี้ของปี เกษตรกรจะเตรียมพื้นที่ดินในการปลูกพืชรอบที่สองของปี

แกรี่ วัทมอค (Gary Watmough) นักภูมิศาสตร์แห่งมหาวิทยาลัยเอดินเบอเรอห์ (University of Edinburgh) เเละหัวหน้าผู้ร่างรายงานผลการวิจัยกล่าวว่าโดยทั่วไปแล้ว ครัวเรือนที่ยากจนกว่าจะปลูกพืชรอบสองในช่วงปลายฤดูการเพาะปลูกเพราะมีความจำ้เป็นเนื่องจากไม่มีที่ดินเพียงพอเเก่การเพาะปลูกหรืออาจต้องการปลูกพืชสำรองเผื่อมีเหตุไม่คาดฝันเกิดขึ้น

ภาพถ่ายจากดาวเทียมยังพบด้วยว่าพื้นที่เพาะปลูกของครัวเรือนที่ยากจนปลูกพืชในเวลาที่สั้นกว่า นักวิจัยกล่าวว่าเมื่อทีมงานกลับไปดูข้อมูลจากภาคสนาม พวกเขาพบว่าครัวเรือนยากจนมักไม่ปลูกพืชในพื้นที่เพาะปลูกเร็วเท่ากับครัวเรือนอื่นๆ นั่นเป็นเพราะว่าคนเหล่านี้ไปรับจ้างปลูกพืชให้กับครอบครัวที่ร่ำรวยกว่าเสียก่อนที่จะปลูกพืชของตน

พวกเขาจะใช้เงินที่ได้จากค่ารับจ้างปลูกพืชไปซื้อเมล็ดพืช ซึ่งทำให้พืชที่พวกเขาปลูกมีเวลาน้อยลงในการเติบโต

เดวิด นิวเฮ้าส์ (David Newhouse) นักเศรษฐศาสตร์แห่งธนาคารโลกซึ่งไม่เกี่ยวข้องกับการศึกษานี้กล่าวว่าผลการศึกษานี้เป็นก้าวย่างที่สำคัญ แสดงให้เห็นศักยภาพของภาพถ่ายทางดาวเทียมในการเเยกเเยะระหว่างความมั่งคั่งของคุณกับของเพื่อนบ้านและเขาชี้ว่านี่ค่อนข้างน่ากลัว เเต่ก็น่าตื่นเต้นด้วย

เขาเเนะนำว่าความกังวลเกี่ยวกับความเป็นส่วนตัวนี้ต้องได้รับแก้ไขเสียก่อนที่จะนำวิธีการศึกษาแบบนี้ไปใช้ในงานจริงๆ

แต่ยังไม่ชัดเจนว่าการเปลี่ยนแปลงต่อความยากจนจะสามารถมองเห็นได้จากภาพถ่ายดาวเทียมหรือไม่เเละคำถามนี้เป็นประเด็นที่ทีมนักวิจัยจะค้นหาคำตอบต่อไป

(เรียบเรียงโดยทักษิณา ข่ายแก้ว วีโอเอภาคภาษาไทยกรุงวอชิงตัน)","https://www.stkc.go.th/sites/default/files/stiarticle_images/1548139364.jpg"
"1493","9 นวัตกรรมสุดฮอตในงาน CES 2019","Fri, 2019-01-18 10:43","http://www.stkc.go.th/node/1493","วิศวกรรมศาสตร์และเทคโนโลยี","","ปิดฉากเป็นที่เรียบร้อยสำหรับงาน CES Tech Show 2019 ที่นครลาสเวกัส พร้อมพรั่งด้วยเทคโนโลยีแห่งอนาคตมากมายให้ได้เลือกสรร ซึ่งเราได้คัดเลือก 9 นวัตกรรมที่น่าสนใจในงานนี้มาฝากกัน

เริ่มจากเรื่องการขนส่งคมนาคมกันก่อน มนุษย์เราก้าวผ่านจากการเดิน ไปใช้สัตว์เป็นพาหนะ มาจนถึงรถยนต์ในปัจจุบัน

แต่นวัตกรรมนี้จะถอยหลังกลับไปหลายก้าว นั่นคือ “รถมีขา” ของบริษัทยานยนต์สัญชาติเกาหลี ฮุนได ที่มีชื่อว่า Elevate ขับเคลื่อนด้วยพลังงานไฟฟ้า ออกแบบมาให้มี 4 ขา และ 4 ล้อ เหมาะสำหรับการปีนป่ายพื้นที่เข้าถึงยาก ปูทางสู่การเดินทางรูปแบบใหม่ และการช่วยเหลือผู้คนในพื้นที่ภัยพิบัติ

ส่วนอีกนวัตกรรมการขนส่ง คือ Vision Urbanetic พาหนะที่เปลี่ยนรูปแบบได้ จากบริษัท เมอร์เซเดส-เบนซ์ ออกแบบให้สามารถขับเคลื่อนอัตโนมัติ ใช้พลังงานไฟฟ้าที่เป็นมัตรกับสิ่งแวดล้อม และเปลี่ยนตัวรถได้เหมือนกับการเปลี่ยนเคสโทรศัพท์เลยทีเดียว โดยสามารถเลือกได้ 3 รูปแบบ คือ เป็นตัวรถบรรทุก รถตู้ หรือจะเปิดประทุนก็ได้ บรรทุกผู้โดยสารได้ถึง 12 คน

เอาใจนักบิดกันบ้าง Harley Davison เปิดตัว LiveWire รถจักรยานยนต์ขับเคลื่อนจากพลังงานไฟฟ้า ทำความเร็ว 177 กิโลเมตรต่อชั่วโมงต่อการชาร์จ 1 ครั้ง เร่งความเร็วได้ 96 กิโลเมตรต่อชั่วโมงใน 3.5 วินาที และที่แปลกกว่าก็คือ เป็น Harley เสียงเงียบ สนนราคาไม่ถึง 30,000 ดอลลาร์ หรือราว 960,000 บาท พร้อมจำหน่าย เดือนสิงหาคมปีนี้​


​ต่อกันที่หุ่นยนต์กันบ้าง ที่สะดุดตาเห็นจะเป็น BreadBot โรงงานอบขนมปังแถวแบบร้อนๆในตู้กด สามารถผลิตขนมปังได้เอง 10 ชิ้นในเวลา 1 ชั่วโมง เริ่มตั้งแต่พัดแป้งโดวให้ขยาย นำใส่แม่พิมพ์อบ จนออกมาเป็นขนมปังร้อนๆจากเตา ซึ่งคุณจะได้รับความสุขจากการสั่งขนมปังแต่ละแถว โดยได้เห็นเส้นทางของขนมปังตั้งแต่ต้นจนจบ​

เทคโนโลยีจะพัฒนาไปแค่ไหน แต่หากขาดแหล่งพลังงานก็คงไปต่อได้ยาก ทาง EnergySquare พัฒนาที่ชาร์จแบบครอบจักรวาลสำหรับคอมพิวเตอร์พกพา เพียงแต่ติดแผ่นเชื่อมต่อที่ชาร์จด้านล่างของคอมพิวเตอร์ ก็สามารถชาร์จไฟได้ทันที​

ส่วนอีกแหล่งพลังงานไม่ใช่ใครที่ไหน มาจากมนุษย์ ด้วยลู่วิ่งผลิตพลังงาน Verde G690 ช่วยผลิตและกักเก็บพลังงานไฟฟ้าจากการวิ่งของมนุษย์ได้สูงถึง 200 วัตต์ต่อชั่วโมง


เครื่องผลิตน้ำจากอากาศ โดยบริษัท Watergen ของสหรัฐฯ ที่ช่วยผลิตน้ำจากอากาศที่เราหายใจอยู่ได้ถึง 30 ลิตรต่อวัน ใช้ได้ทั้งที่บ้านและที่ทำงาน​

เทคโนโลยีนี้เอาใจคนรักสัตว์กันบ้าง กับ Inubox โถส้วมสำหรับสุนัขสุดไฮเทค ซึ่งเป็นโถส้วมรุ่นแรกที่มีระบบทำความสะอาดตัวเอง ไม่ต้องถึงมือเจ้าของสุนัขให้ยุ่งยาก​


​ส่งท้ายด้วยความสะอาดช่องปากแบบสายฟ้าแล่บ กับ Y-Brush แปรงฟันสะอาดทันใจใน 10 วินาที ด้วยที่ครอบฟันเฉพาะตัวด้านบน-ล่าง ที่มีแปรงเล็กๆติดอยู่รอบที่ครอบฟัน เมื่อใส่อุปกรณ์ดังกล่าวและกดปุ่ม คุณก็สามารถมีฟันขาวสะอาดทั่วถึงในเวลาอันรวดเร็ว​


​

","https://www.stkc.go.th/sites/default/files/stiarticle_images/1547783064.jpg"
"1492","ยานสำรวจอวกาศเดินทางสู่ 'จุดไกลสุดจากโลก' ต้อนรับปีใหม่","Fri, 2019-01-18 10:41","http://www.stkc.go.th/node/1492","วิศวกรรมศาสตร์และเทคโนโลยี","","ยานสำรวจอวกาศขนาดเล็ก New Horizons ขององค์การสำรวจอวกาศสหรัฐฯ หรือนาซ่า เดินทางสู่จุดที่ไกลที่สุดจากโลก ที่ยานของมนุษย์เคยเดินทางไปถึง

ความสำเร็จนี้โดยยาน New Horizons ซึ่งมีขนาดเล็กกว่าแกรนด์เปียโน เกิดขึ้นเมื่อชาวโลกฉลองปีใหม่ ค.ศ. 2019 ได้เพียง 33 นาทีเท่านั้น

สถาบันวิทยาศาสตร์ Applied Physics Laboratory ของมหาวิทยาลัยจอห์นส์ ฮอบกินส์ ซึ่งเป็นผู้สร้างยานลำนี้ กล่าวว่า New Horizons เดินทางผ่านวัตถุอวกาศที่เรียกว่า 2014 MU69 หรือ อัลติมาทุล (Ultima Thule)

และ 10 ชั่วโมงหลังจากนั้น เจ้าหน้าที่บริหารจัดการภารกิจนี้ ประกาศว่ายานลำดังกล่าวบรรลุเป้าหมายการเดินทางสู่จุดที่ไกลสุดเท่าที่ยานของมนุษย์เคยเดินทางไปถึง


ยาน New Horizons เป็นส่วนหนึ่งของโครงการมูลค่า 800 ล้านดอลลาร์ ซึ่งเริ่มขึ้นปี ค.ศ. 2006 และใช้เวลา 4 ชั่วโมงเก็บข้อมูลอวกาศเมื่อเดินทางถึงวัตถุอัลติมาทุล

​นักวิทยาศาสตร์กล่าวว่า การส่งข้อมูลทั้งหมดกลับมายังโลกน่าจะใช้เวลาเกือบ 2 ปี

ภาพในอดีตแสดงให้เห็นว่าวัตถุอัลติมาทุลมีรูปทรงยาวรี ขนาดประมาณ 35 กิโลเมตร กับความกว้าง 14 กิโลเมตร

เมื่อปี ค.ศ. 2015 ยาน New Horizons เดินทางผ่านดาวพลูโต ซึ่งเป็นสถิติใหม่ในขณะนั้น ที่ยานจากโลกเดินทางไกลสู่วัตถุในอวกาศ

แต่ในความสำเร็จใหม่ต้อนรับปี ค.ศ. 2019 นี้ New Horizons เดินทางไกลจากดาวพลูโตไปอีก 1,600 ล้านกิโลเมตร และห่างจากโลกไป 6,500 ล้านกิโลเมตร","https://www.stkc.go.th/sites/default/files/stiarticle_images/1547782882.jpg"
"1488","เสินเจิ้นลดปัญหา 'หมอกควันพิษ' โดยเปลี่ยนมาใช้รถแท็กซี่ไฟฟ้า","Wed, 2019-01-16 15:53","http://www.stkc.go.th/node/1488","วิศวกรรมศาสตร์และเทคโนโลยี","","เสินเจิ้นเป็นหนึ่งในเมืองใหญ่ของจีนที่ประสบความสำเร็จครั้งสำคัญในด้านสิ่งแวดล้อม นั่นคือการเปลี่ยนมาใช้รถแท็กซี่ที่ขับเคลื่อนด้วยพลังงานไฟฟ้าเกือบทั้งหมด

ศูนย์กลางเทคโนโลยีขั้นสูง คือ เมืองเสินเจิ้น ที่อยู่ทางตอนใต้ของจีนนี้ประกาศเมื่อตอนต้นปีว่า 99 เปอร์เซนต์ของรถแท็กซี่ 21,689 คันในเมืองนั้นใช้ระบบไฟฟ้า

เมื่อปีที่แล้วยังมีรถแท็กซี่ที่ใช้น้ำมันเบนซิน 7,500 คันบนท้องถนน ตอนนี้ยังมีหลงเหลืออยู่อีกเพียงไม่กี่คัน แต่รถที่ขับเคลื่อนด้วยพลังงานไฟฟ้านั้นมีจำนวนเยอะกว่ามากมาย

มหานครที่มีประชากร 12.5 ล้านคนนี้เป็นเมืองที่สองของจีนที่ประสบความสำเร็จในด้านนี้ และถือเป็นเมืองที่ใหญ่ที่สุดที่ใช้มาตรการนี้

เมืองไท่หยวน ทางตอนเหนือของจีนซึ่งมีประชากร 4.3 ล้านคน ใช้รถแท็กซี่ไฟฟ้าทั้งหมดตั้งแต่ปี พ.ศ. 2559

คณะกรรมมการขนส่งของเสินเจิ้น กล่าวว่า รถโดยสารประจำทางของเสินเจิ้นนั้นเปลี่ยนเป็นเป็นระบบไฟฟ้าทั้งหมดตั้งแต่ปี พ.ศ. 2560 ซึ่งเป็นหนึ่งใน 13 เมืองนำร่องที่ส่งเสริมระบบขนส่งสาธารณะพลังงานทางเลือกเพื่อลดปัญหาหมอกควันพิษ และยังช่วยพัฒนาอุตสาหกรรมพลังงานทางเลือกอีกด้วย


นักสาธารณสุขเตือน 'มลพิษในเอเชีย' ทำให้มีผู้ป่วยมะเร็งและโรคร้ายต่างๆ มากขึ้น
​

กรุงปักกิ่งและเมืองอื่นๆ ของจีน มีการให้บริการสกูตเตอร์ไฟฟ้า จักรยาน และยานพาหนะขนส่งแบบสามล้อที่ใช้พลังงานไฟฟ้า ซึ่งช่วยลดการปล่อยก๊าซพิษ แต่ในบางครั้งก็ทำให้คนเดินเท้าตกใจกับการทำงานที่ค่อนข้างเงียบเชียบ

คณะกรรมาธิการขนส่งของเมืองยังบอกอีกว่า รถแท็กซี่ไฟฟ้ากว่า 20,000 คันของเสินเจิ้น จะลดการปล่อยก๊าซคาร์บอนได้ประมาณ 850,000 ตันต่อปี

อย่างไรก็ตาม ความคิดริเริ่มในการใช้พลังงานไฟฟ้าทั้งหมดไม่ได้รวมการบริการแบบ Uber ซึ่งเป็นที่นิยมในประเทศจีน

การจัดเตรียมสถานีชาร์จไฟให้แก่รถแท็กซี่นั้นเป็นอุปสรรคใหญ่ตั้งแต่เสินเจิ้นเปิดตัวรถแท็กซี่ไฟฟ้า 100 คันแรกเมื่อปี พ.ศ. 2553

Cui Dongshu เลขาธิการสมาคมรถยนต์โดยสารจีน ชี้ว่า เครือข่ายสถานีชาร์จไฟสาธารณะราว 20,000 สถานีของเมืองเสินเจิ้น น่าจะเพียงพอที่จะตอบสนองต่อความต้องการของบรรดารถแท็กซี่ไฟฟ้าได้

รถแท็กซี่ไฟฟ้าทั้งหมดจะได้รับการติดตั้งอุปกรณ์เพื่อคอยบอกคนขับว่ารถแท็กซี่ว่ามีที่ไหนบ้างที่กำลังต้องการแท็กซี่ เช่น ที่สนามบิน สถานีรถไฟ หรือสถานที่อื่นๆ นอกจากนี้ยังแสดงค่าโดยสารและเส้นทางของรถแท็กซี่อย่างชัดเจน ซึ่งคณะกรรมาธิการขนส่งเสินเจิ้นกล่าวว่า จะช่วยป้องกันไม่ให้คนขับแท็กซี่เก็บค่าโดยสารแพงเกินไป หรือป้องกันไม่ให้ใช้เส้นทางที่วกวน

เมืองเสินเจิ้นซึ่งอยู่ติดกับฮ่องกงเป็นที่ตั้งของบริษัท Huawei Technologies และยังเป็นที่ตั้งของบริษัทเทคโนโลยีอื่นๆ ของจีนอีกหลายบริษัทด้วย","https://www.stkc.go.th/sites/default/files/stiarticle_images/1547628784.jpg"
"1482","นักวิทย์สหรัฐฯ ยืนยันการ “กอด” ดีต่อใจ","Tue, 2019-01-15 10:31","http://www.stkc.go.th/node/1482","วิทยาศาสตร์การแพทย์","","ผลวิจัยชิ้นนี้อาจช่วยสนับสนุนความคิดที่ว่า กอดกันวันละนิดจิตแจ่มใส เพราะสัมผัสทางกายที่สื่อถึงหัวใจนั้น ได้รับการยืนยันทางวิทยาศาสตร์จากมหาวิทยาลัยในสหรัฐฯ แล้วว่า อ้อมกอดจากใครสักคนจะช่วยให้ความกังวลและเศร้าหมองนั้นหายไปได้

ทีมนักวิทยาศาสตร์จากภาควิชาจิตวิทยา จากมหาวิทยาลัยคาร์เนกี เมลลอน ที่ตีพิมพ์ในวารสารวิทยาศาสตร์ Plos One ได้สังเกตพฤติกรรมทางสังคมของผู้คนมากกว่า 400 คนในช่วงเวลากว่า 2 สัปดาห์ ตั้งแต่กิจกรรมประจำวัน ปฏิสัมพันธ์ทางร่างกาย และอารมณ์ ซึ่งพบความเชื่อมโยงที่เป็นเหตุเป็นผลกันระหว่างภาวะทางอารมณ์ ความขัดแย้ง และปริมาณ “การกอด” ที่แต่ละบุคคลมอบให้และได้รับ

จากการศึกษาพบว่า การกอด หรือสัมผัสร่างกายแบบยินยอมพร้อมใจกันทั้ง 2 ฝ่าย จะช่วยบรรเทาความรู้สึกที่ไม่ดีลง หลังจากพวกเขาเผชิญกับความขัดแย้งหรือเหตุการณ์ในเชิงลบที่พวกเขาเจอในแต่ละวัน และการกอดนั้นให้ผลแบบเดียวกันกับทุกเพศทุกวัยในการศึกษาครั้งนี้

ที่น่าสนใจคือ ผลดีจากการสวมกอดไม่ได้ให้ผลแตกต่าง ในระดับความสัมพันธ์ระหว่างผู้ที่สวมกอดกัน หมายถึง ไม่จำเป็นว่าผู้ที่กอดและถูกกอดจะต้องมีความสัมพันธ์ใกล้ชิดฉันท์คนรักเพียงอย่างเดียว ถึงจะช่วยลดความเศร้าหมองใจให้กับผู้กอดได้

นายไมเคิล เมอร์ฟี นักวิจัยในการศึกษาชิ้นนี้บอกว่า การวิจัยครั้งต่อไปควรต่อยอดผลจากการสวมกอด จากผู้คนที่มีระดับความสัมพันธ์ทางสังคมที่แตกต่างกัน เช่น เปรียบเทียบผลดีของการกอดระหว่างคนแปลกหน้า กับคนที่เพิ่งทะเลาะกัน หรือวัดผลดีจากการกอดจากคนรักที่เพิ่งทะเลาะเบาะแว้งกัน กับการกอดของแม่ที่หลายคนเชื่อว่าเป็นยาบรรเทาความทุกข์ทั้งปวง

แต่ก่อนจะมีผลวิจัยใหม่ออกมา หากคุณกำลังรู้สึกท้อแท้สิ้นหวัง ตกอยู่ในภาวะเครียด ซึมเศร้า หรือเพิ่งทะเลาะหมางใจกับใครมาหมาดๆ ขอให้ปาดน้ำตาแล้วหาอ้อมกอดอุ่นๆ จากใครสักคน เพื่อช่วยแบ่งเบาความกังวลและทุกข์ใจได้ไม่มากก็น้อย","https://www.stkc.go.th/sites/default/files/stiarticle_images/1547523317.jpg"
"1481","เทคโนโลยีใหม่ช่วยเตือนก่อนเกิดอาการหัวใจวาย","Tue, 2019-01-15 10:27","http://www.stkc.go.th/node/1481","วิศวกรรมศาสตร์และเทคโนโลยี","","นักวิจัยพัฒนาเทคโนโลยีที่สามารถทำนายการเกิดอาการหัวใจวายได้ก่อนที่จะเกิดขึ้นเป็นระยะเวลาหลายปี

นักวิจัยรายงานโดยใช้ขั้นตอนทางคณิตศาสตร์เพื่อตรวจสอบภาพรังสีโทโมกราฟฟีค หรือภาพถ่ายหัวใจของผู้ป่วยด้วยเครื่อง CT scan ใช้การฉายแสง และคอมพิวเตอร์ เพื่อดูรายละเอียดของกระดูก อวัยวะ และเนื้อเยื่ออื่นๆ ภายในร่างกาย

วิธีการใหม่นี้ได้รับการพัฒนาโดยนักวิจัยที่มหาวิทยาลัย Oxford ประเทศอังกฤษ รายงานการศึกษาวิจัยของพวกเขาถูกตีพิมพ์ในวารสารทางการแพทย์ The Lancet โดยได้รับความร่วมมือจากทีมงานจากมหาวิทยาลัย Friedrich-Alexander ที่เมือง Erlangen ประเทศเยอรมนี และ Cleveland Clinic ในสหรัฐอเมริกา

อาการหัวใจวายส่วนใหญ่เกิดจากการสะสมตัวของไขมันภายในหลอดเลือดแดงที่นำเลือดจากหัวใจไปหล่อเลี้ยงบริเวณอื่นๆ ของร่างกาย การสะสมตัวของไขมันที่มากเกินไป อาจกีดขวางการไหลเวียนโลหิตและทำให้เกิดอาการหัวใจวายได้

ปัจจุบันแพทย์ใช้เครื่อง CT Scans เพื่อตรวจสอบดูว่ามีสารเหนียวที่เรียกว่าหินปูน ก่อตัวขึ้นภายในหลอดเลือดแดงหรือไม่

โดยเทคโนโลยีใหม่นี้ได้รับการออกแบบมาเพื่อคาดการณ์ว่าหลอดเลือดแดงเส้นไหนที่มีความเสี่ยงต่อการสะสมหินปูนในอนาคต

นักวิจัยใช้ระบบคอมพิวเตอร์ตรวจสอบผลจากภาพถ่ายจากเครื่อง CT scan เพื่อดูปริมาณไขมันที่อยู่รอบๆ หลอดเลือดหัวใจ ไขมันจะเกิดการเปลี่ยนแปลงเมื่อหลอดเลือดแดงอักเสบ ซึ่งจะเป็นระบบเตือนภัยล่วงหน้าสำหรับการเกิดอาการหัวใจวายได้

คุณ Charalambos Antoniades ศาสตราจารย์ด้านการแพทย์หัวใจที่มหาวิทยาลัย Oxford บอกกับสำนักข่าวรอยเตอร์ว่า เขาเชื่อว่างานวิจัยนี้แสดงให้เห็นว่าวิธีนี้อาจมีประสิทธิภาพอย่างมากในการช่วยผู้ป่วยให้สามารถป้องกันปัญหาที่จะเกิดขึ้นในอนาคต

กล่าวคือ หากหลอดเลือดแดงมีการอักเสบและหดตัวลง จะพัฒนาอาการต่างๆ ภายในระยะเวลาห้าปี ดังนั้นบางทีผู้ป่วยอาจจะสามารถเริ่มต้นมาตรการป้องกันเพื่อหลีกเลี่ยงการก่อตัวของหินปูนเหล่านี้ได้

และหากสามารถระบุการอักเสบในหลอดเลือดแดงของหัวใจได้ ก็จะสามารถบอกได้ว่าหลอดเลือดแดงเส้นใดที่จะเป็นสาเหตุของการเกิดอาการหัวใจวาย

คุณ Antoniades กล่าวเพิ่มเติมว่า นักวิจัยยังไม่สามารถคาดการณ์ได้ว่า วิธีนี้จะสามารถป้องกันการเกิดอาการหัวใจวายได้มากน้อยแค่ไหน แต่เขาเชื่อว่าเทคนิคนี้สามารถช่วยระบุผู้มีความเสี่ยงต่อการเกิดอาการหัวใจวายได้ 20-30 เปอร์เซนต์

และว่าเทคโนโลยีใหม่นี้จะทำให้การคาดการณ์ดังกล่าวง่ายดายยิ่งขึ้น เนื่องจากทำงานร่วมกับเทคโนโลยี CT ที่มีอยู่แล้ว","https://www.stkc.go.th/sites/default/files/stiarticle_images/1547522874.jpg"
"1472","'โลกร้อน' จะทำให้เเมลงศัตรูพืชกัดกินผลผลิตการเกษตรมากขึ้น","Fri, 2019-01-11 15:38","http://www.stkc.go.th/node/1472","เกษตรศาสตร์","","ผลการวิจัยนี้ได้ศึกษาแมลงศัตรูพืชหลายสิบชนิดเเละรายงานว่า สภาพอากาศโลกที่ร้อนขึ้นจะทำให้แมลงเหล่านี้เผาผลาญพลังงานเร็วขึ้น ทำให้แมลงหิวโหยมากขึ้น และจะกินพืชอาหารประเภทข้าวและธัญพืชชนิดอื่นๆ มากขึ้นตามไปด้วย

เคิร์ททิส ดอยท์ช นักวิทยาศาสตร์ด้านสภาพภูมิอากาศโลกแห่งมหาวิทยาลัยวอชิงตัน และหัวหน้าการวิจัย กล่าวว่า หากนำแมลงเหล่านี้ไปไว้ในสภาพอากาศที่อุ่นขึ้น แมลงจะเผาผลาญพลังงานมากขึ้นเเละหากเผาผลาญพลังงานมากขึ้น ก็จะกินมากขึ้นเพื่อเพื่อรองรับความต้องการพลังงานที่มากขึ้น

เเละหากแมลงต้องกินมากขึ้น มันก็จะทำลายพืชผลทางการเกษตรมากตามไปด้วย

การศึกษานี้ได้พยากรณ์ว่า แมลงจะกินพืชมากขึ้น โดยได้ข้อมูลสนับสนุนจากการทดลองในสภาพจำลอง เพื่อศึกษาเเมลงศัตรูพืชและกิจกรรมของเเมลง

ดอยท์ช หัวหน้าการวิจัย กล่าวว่า ผลกระทบนี้จะรุนแรงพอๆ กับภาวะโลกร้อน เขากล่าวว่า ในขณะนี้แมลงศัตรูพืชกัดกินและทำลายผลผลิตพืชอาหารของโลกราว 10 เปอร์เซ็นต์ ก่อนหน้าที่พืชจะโตพอแก่การเก็บเกี่ยวเสียอีก

หากเราไม่หาทางหยุดยั้งการเปลี่ยนแปลงของสภาพภูมิอากาศโลกภายในปลายคริสต์ศตวรรษนี้ แมลงศัตรูพืชอาจจะกัดกินผลผลิตทางการเกษตรถึงร้อยละ 15 - 20 
ในยุโรปปีนี้ หลายประเทศเจอกับสภาพอากาศที่ร้อนจัดเพราะเกิดภาวะคลื่นอากาศร้อนปกคลุม ทำให้ระดับอุณหภูมิเพิ่มสูงขึ้นมากเป็นประวัติการณ์

ผลการศึกษานี้คาดว่า หากระดับอุณหภูมิของโลกยังเพิ่มสูงขึ้นต่อไป ความสูญเสียจากเเมลงศัตรูพืชที่กัดกินข้าวโพดอเมริกัน ข้าวสาลีเเละข้าวจะเพิ่มสูงขึ้นอย่างน้อยกว่า 8 ล้านตันต่อปี ซึ่งเพิ่มขึ้นเกือบ 36 เปอร์เซ็นต์จากระดับความเสียหายจากศัตรูพืชในปัจจุบัน

เเละในประเทศอื่นๆ นอกไปจากสหรัฐฯ ผลการศึกษานี้ชี้ว่า มี 10 ชาติไล่จากยุโรปไปถึงเอเชียตะวันออก ไม่ว่าจะเป็นรัสเซีย เกาหลีเหนือ มองโกเลีย ฟินแลนด์ คีร์กีซสถาน จอร์เจีย ภูฏาน อาร์เมเนีย อังกฤษเเละเดนมาร์ก อาจจะเจอกับการสูญเสียผลผลิตข้าวสาลีเพิ่มขึ้นเท่าตัวจากแมลงศัตรูพืช

(ทักษิณา ข่ายแก้ว วีโอเอภาคภาษาไทยกรุงวอชิงตัน ถ่ายทอดรายงาน)","https://www.stkc.go.th/sites/default/files/stiarticle_images/1547195935.jpg"
"1470","การศึกษาชี้ “คนตัวสูง” เสี่ยงเป็นมะเร็งมากกว่า 'คนตัวเตี้ย'","Thu, 2019-01-10 12:50","http://www.stkc.go.th/node/1470","วิทยาศาสตร์การแพทย์","","การศึกษาวิจัยชี้ คนตัวสูงมีความเสี่ยงที่จะเป็นมะเร็งมากกว่า เนื่องจากมีเซลล์ในร่างกายมากกว่า

ความเสี่ยงในการป่วยเป็นโรคมะเร็งของคนเราจะเพิ่มขึ้น 10% ต่อความสูงทุกๆ 10 เซนติเมตร (4 นิ้ว) เนื่องจากมีเซลล์ในร่างกายมากกว่าซึ่งอาจทำให้เซลล์กลายพันธุ์และก่อให้เกิดมะเร็งได้

ความสูงเฉลี่ยที่ระบุไว้ในการศึกษานี้คือ 162 ซม. (5 ฟุต 4 นิ้ว) สำหรับผู้หญิงและ 175 ซม. (5 ฟุต 9 นิ้ว) สำหรับผู้ชาย

การค้นพบครั้งนี้ตรงกับการวิจัยก่อนหน้านี้ซึ่งชี้ถึงความสัมพันธ์ระหว่างความสูงกับความเสี่ยงต่อปัญหาสุขภาพรวมไปถึงปัญหาเส้นเลือดอุดตัน โรคหัวใจ และโรคเบาหวานที่เพิ่มมากขึ้น

เลโอนาร์ด นันเนย์ ศาสตราจารย์ด้านชีววิทยาแห่งมหาวิทยาลัยแคลิฟอร์เนีย ริเวอร์ไซด์ ได้ทำการวิเคราะห์ข้อมูลก่อนหน้านี้เกี่ยวกับผู้ที่เป็นโรคมะเร็งซึ่งมีมากกว่า 10,000 คนทั้งชายและหญิงและเปรียบเทียบตัวเลขที่คาดการณ์ไว้ โดยยึดเอาส่วนสูงเป็นหลัก

เขาได้ทดสอบสมมติฐานระหว่างจำนวนของเซลล์กับสมมติฐานอื่นๆ เช่นความแตกต่างของฮอร์โมนที่มีได้ในคนตัวสูง ซึ่งอาจนำไปสู่การเพิ่มอัตราการแบ่งตัวของเซลล์

หลังการวิเคราะห์ นักวิจัยพบความเชื่อมโยงระหว่างจำนวนเซลล์ทั้งหมดในร่างกายมนุษย์ และความเป็นไปได้ที่จะเป็นมะเร็งในผู้ป่วย 18 ใน 23 รายที่เข้ารับการทดสอง

การศึกษาวิจัยนี้ยังพบว่าความเสี่ยงที่เพิ่มขึ้นนั้น มีมากกว่าในบรรดาสุภาพสตรี กล่าวคือผู้หญิงที่ส่วนสูงมากกว่าค่าเฉลี่ยเสี่ยงเป็นมะเร็งมากกว่าคนทั่วไป 12% ส่วนผู้ชายที่ตัวสูงกว่าค่าเฉลี่ยมีโอกาสเสี่ยงมากกว่า 9% ผลการวิจัยเหล่านี้สอดคล้องกับตัวเลขที่ศาสตราจารย์นันเนย์คาดการณ์ไว้ คืออัตราความเสี่ยงที่มีมากกว่าคนทั่วไปของหญิง และ ชาย ที่ตัวสูง คือ 13% และ 11% ตามลำดับ

มะเร็งลำไส้ใหญ่ มะเร็งที่ไตและมะเร็งต่อมน้ำเหลือง อยู่ในกลุ่มของมะเร็งที่มีความเกี่ยวพันกันมากที่สุดในการศึกษานี้

คุณจอร์เจียน่า ฮิลล์จากศูนย์วิจัยโรคมะเร็ง ประเทศอังกฤษซึ่งไม่ได้มีส่วนเกี่ยวข้องกับการศึกษาวิจัยครั้งนี้ กล่าวว่านักวิจัยทราบดีว่ามีความเชื่อมโยงระหว่างความเสี่ยงต่อการเป็นมะเร็งกับส่วนสูงมาเป็นเวลานานแล้ว คือยิ่งสูงมากเท่าไหร่ก็ยิ่งมีความเสี่ยงต่อการเป็นโรคมะเร็งมากขึ้นเท่านั้น

แต่สิ่งที่นักวิจัยยังไม่แน่ใจก็คือเหตุผลว่าทำไมจึงเป็นเช่นนั้น ไม่ว่าจะเป็นด้วยเหตุผลง่ายๆ ที่ว่าเพราะคนสูงกว่ามีเซลล์ในร่างกายมากกว่า หรือจะด้วยการเชื่อมโยงทางอ้อม เช่นโภชนาการ และการใช้ชีวิตในวัยเด็ก ก็ตาม

คุณจอร์เจียน่า กล่าวอีกว่าการศึกษาครั้งนี้เป็นหลักฐานที่ชี้ชัดเกี่ยวกับทฤษฎี ""ผลโดยตรง"" ที่ว่าจำนวนเซลล์ทั้งหมดในร่างกาย มีความเชื่อมโยงกับความเสี่ยงต่อการเป็นโรคมะเร็ง

แต่เธอก็ตั้งข้อสังเกตว่าความเสี่ยงในการเป็นโรคมะเร็งที่เพิ่มขึ้นนั้น ถือว่าเป็นเรื่องเล็กน้อยเมื่อเทียบกับผลกระทบที่จะเกิดจากการที่ต้องเปลี่ยนแปลงวิธีการดำเนินชีวิต

กล่าวคือ ความเสี่ยงที่สูงขึ้นเพียงเล็กน้อย เทียบไม่ได้กับสิ่งที่สำคัญมากกว่าที่จะต้องปฏิบัติให้เกิดเปลี่ยนแปลงในทางที่ดี เช่นการหยุดสูบบุหรี่ และการพยายามควบคุมน้ำหนักเพื่อสุขภาพที่ดี

นักวิจัยพบว่ามะเร็งต่อมไทรอยด์ และมะเร็งผิวหนัง จะไวต่อการเพิ่มความเสี่ยงมากกว่าที่คาดคิดไว้และศาสตราจารย์นันเนย์ กล่าวส่งท้ายว่าอาจมีปัจจัยอื่นๆ เช่นภูมิศาสตร์ ที่มีผลต่อการเพิ่มความเสี่ยงต่อการเป็นโรคมะเร็งด้วย","https://www.stkc.go.th/sites/default/files/stiarticle_images/1547099412.jpg"
"1468","ทีมนักวิจัยอังกฤษทดสอบ 'เครื่องวิเคราะห์ลมหายใจ' ตรวจหามะเร็ง","Wed, 2019-01-09 10:19","http://www.stkc.go.th/node/1468","วิศวกรรมศาสตร์และเทคโนโลยี","","เครื่องวิเคราะห์ลมหายใจออกแบบให้ตรวจหามะเร็งได้หลายชนิดกำลังทดลองกับคนในอังกฤษ
ผู้เชี่ยวชาญชี้ว่า โรคหลายๆ โรคสร้างกลิ่นกายเฉพาะตัวที่ออกมาจากร่างกายของผู้ป่วย อาทิ ไข้รากสาดน้อยที่ทำให้ผู้ป่วยมีกลิ่นตัวเหมือนขนมปังอบ กับกลิ่นของสารเเอซิโทนที่ใช้ในน้ำยาล้างเล็บ เช่นเดียวกับกลิ่นแอปเปิ้ลเน่าที่เกิดจากโรคเบาหวาน

ผลการวิจัยชิ้นล่าสุดยังพบว่า ลมหายใจของคนเราอาจช่วยบอกได้ด้วยว่ากำลังเป็นโรคมะเร็ง

และเพื่อทดสอบสมมุติฐานนี้ ศูนย์การวิจัยมะเร็งแห่งสหราชอณาจักร (Cancer Research UK) ได้เริ่มต้นการทดสอบเครื่องวิเคราะห์ลมหายใจตรวจมะเร็งที่เรียกว่า the Breath Biopsy กับคนเป็นเวลานาน 2 ปี เพื่อตรวจหาโมเลกุลที่ออกมากับลมหายใจ ซึ่งใช้ในการตรวจหามะเร็ง

ในกระบวนการเผาผลาญพลังงานของร่างกายที่ทำงานเป็นปกติ ร่างกายจะผลิตโมเลกุลที่ออกมากับละอองลมหายใจที่เรียกว่า VOC (volatile organic compounds) และผู้เชี่ยวชาญเชื่อว่ามะเร็งจะสร้างโมเลกุล VOC เช่นกัน แต่มีลักษณะเเตกต่างออกไปจากร่างกายคนปกติ ซึ่งนักวิจัยหวังว่าเครื่องวิเคราะห์ลมหายใจจะช่วยแยกความแตกต่างนี้ได้

Billy Boyle ผู้ร่วมก่อตั้งเเละซีอีโอของบริษัท Owlstone Medical ที่คิดค้นเเละพัฒนาเครื่องวิเคราะห์ลมหายใจนี้ กล่าวกับ CNN ว่าเป้าหมายของการทดลองนี้คือการค้นหาความเเตกต่างระหว่างโมเลกุล VOC ปกติกับชนิดที่ไม่ปกตินี้ให้ได้

การทดลองกับคนนี้ดำเนินการโดยศูนย์วิจัยมะเร็งแห่งสหราชอณาจักรในเมืองเเคมบริดจ์ (Cancer Research UK Cambridge Centre) และกำลังรับสมัครอาสาสมัครจำนวน 1,500 คน รวมทั้งคนที่มีสุขภาพเเข็งเเรงดีเพื่อเป็นกลุ่มควบคุม

ทีมนักวิจัยวางเเผนที่จะเริ่มต้นการทดลองกับกลุ่มผู้ป่วยมะเร็งกระเพาะอาหารเเละมะเร็งหลอดอาหารเป็นกลุ่มเเรก ตามมาด้วยกลุ่มผู้ป่วยมะเร็งต่อมลูกหมาก มะเร็งไต มะเร็งกระเพาะปัสสาวะ มะเร็งตับเเละตับอ่อน

ผู้เข้าร่วมในการทดลองจะต้องเป่าลมหายใจออกเข้าไปในเครื่องวิเคราะห์ลมหายใจนาน 10 นาที เพื่อให้ได้ตัวอย่างโมเลกุลที่อยู่ในละอองลมหายใจ ซึ่งจะถูกนำไปวิเคราะห์โดยทีมนักวิจัยในห้องทดลองของบริษัท Owlstone Medical ในเมืองเเคมบริดจ์

ทีมงานมุ่งหาทางระบุให้ได้ว่า โรคมะเร็งมีกลิ่นหรือโมเลกุลในละอองลมหายใจที่แตกต่างไปอย่างไร เเละสามารถค้นพบมะเร็งได้ในระยะเริ่มเเรกได้เร็วแค่ใหน และหากผู้ป่วยจะกลายเป็นมะเร็งจริงๆ ตัวอย่างลมหายใจของผู้ป่วยจะใช้เปรียบเทียบกับตัวอย่างจากคนที่ไม่เป็นมะเร็งได้หรือไม่

ศาสตราจารย์ Rebecca Fitzgerald หัวหน้าทีมนักวิจัยที่ศูนย์วิจัยมะเร็งแห่งอังกฤษ ที่เมืองเเคมบริดจ์ กล่าวในแถลงการณ์ว่า จำเป็นอย่างมากที่ต้องเร่งพัฒนาอุปกรณ์ใหม่ๆ อย่างเช่น เครื่องวิเคราะห์ลมหายใจนี้ ซึ่งช่วยตรวจหาเเละวินิจฉัยมะเร็งได้ตั้งเเต่เนิ่นๆ ซึ่งจะช่วยให้ผู้ป่วยมีโอกาสรอดชีวิต

ศูนย์วิจัยมะเร็งแห่งอังกฤษชี้ว่า มีผู้ป่วยมะเร็งรายใหม่มากกว่า 360,000 คนทุกปีในอังกฤษ และองค์การอนามัยโลกหรือ WHO รายงานว่า ในระดับโลก มีผู้ป่วยมะเร็งรายใหม่ราว 18 ล้าน 1 เเสนคนในปีที่ผ่านมา

หากการทดลองกับคนครั้งนี้ได้ผลสำเร็จ ทั้้งบริษัท Owlstone Medical เเละศูนย์วิจัยมะเร็งหวังว่า แพทย์จะสามารถนำเครื่องวิเคราะห์ลมหายใจเครื่องนี้ไปใช้ในการตรวจร่างกายผู้ป่วย เพื่อช่วยในการตัดสินใจว่าควรเเนะนำให้เข้ารับการตรวจคัดกรองมะเร็งเพิ่มเติมหรือไม่

ศาสตราจารย์ Fitzgerald กล่าวว่า ทีมงานหวังว่าการทดลองครั้งนี้จะช่วยให้ค้นพบสัญญาณของโรคมะเร็งได้ตั้งเเต่ยังอยู่ในระยะเริ่มต้น ซึ่งเป็นขั้นตอนที่สำคัญมากในการพัฒนาเทคโนโลยีการตรวจมะเร็งโดยใช้ลมหายใจ

(เรียบเรียงโดยทักษิณา ข่ายแก้ว วีโอเอภาคภาษาไทยกรุงวอชิงตัน)","https://www.stkc.go.th/sites/default/files/stiarticle_images/1547003948.jpg"
"1464","'เนื้อไก่สังเคราะห์' ทางออกใหม่สำหรับปัญหาอาหารโลกขาดแคลน?","Tue, 2019-01-08 10:44","http://www.stkc.go.th/node/1464","วิทยาศาสตร์ธรรมชาติ","","บริษัท JUST Incorporated ในนครซานฟรานซิสโก กำลังพัฒนาเนื้อไก่สังเคราะห์ เพื่อรองรับความต้องการบริโภคเนื้อสัตว์ที่เพิ่มขึ้นทั่วโลก

ซีอีโอของ JUST กล่าวว่า เนื้อไก่สังเคราะห์นี้ผลิตจากเนื้อสัตว์ประเภทถั่วและสาหร่าย โดยมีจุดประสงค์เพื่อให้ประชากรโลกสามารถรับประทานเนื้อไก่โดยไม่ต้องเลี้ยงไก่ ถือเป็นการประหยัดทรัพยากร ประหยัดที่ดินการเกษตร และที่สำคัญ ไม่ต้องฆ่าไก่

ทางบริษัทกำลังพยายามพัฒนาเนื้อไก่สังเคราะห์นี้ให้มีรสชาติคล้ายเนื้อไก่จริงมากที่สุด

อย่างไรก็ตาม ปัจจุบัน ราคาเนื้อไก่สังเคราะห์ยังแพงมาก คือตกกิโลกรัมละมากกว่า 100 ดอลลาร์ แต่เป้าหมายคือการทำให้เนื้อไก่จากห้องทดลองนี้มีราคาถูกลงจนพอๆ กับเนื้อไก่จริง

เกี่ยวข้อง
เนเธอร์แลนด์เตรียมส่ง “เนื้อที่ผลิตในห้องทดลอง” ขายตามร้านอาหารในอีก 3 ปีข้างหน้า
เนเธอร์แลนด์เตรียมส่ง “เนื้อที่ผลิตในห้องทดลอง” ขายตามร้านอาหารในอีก 3 ปีข้างหน้า
 วิกฤตขาดแคลนแรงงานต่างชาติ สะเทือนธุรกิจอาหารทะเลในรัฐแมรีแลนด์
วิกฤตขาดแคลนแรงงานต่างชาติ สะเทือนธุรกิจอาหารทะเลในรัฐแมรีแลนด์
 งานวิจัยชี้พฤติกรรมการบริโภคอาหารของ ""คนเอเชีย"" คือตัวการสำคัญทำลายสิ่งแวดล้อม 
งานวิจัยชี้พฤติกรรมการบริโภคอาหารของ ""คนเอเชีย"" คือตัวการสำคัญทำลายสิ่งแวดล้อม
เรื่องที่คนอ่านมากที่สุดในรอบสัปดาห์
","https://www.stkc.go.th/sites/default/files/stiarticle_images/1546919064.jpg"
"1462","เทรนด์ใหม่! 3 แนวโน้มสำคัญด้านการออกกำลังกายของปี 2562","Mon, 2019-01-07 09:57","http://www.stkc.go.th/node/1462","วิทยาศาสตร์การแพทย์","สถาบันวิทยาศาสตร์การกีฬาของสหรัฐฯ","สถาบันวิทยาศาสตร์การกีฬาของสหรัฐฯ ระบุว่า จากการสำรวจข้อมูลจากผู้เกี่ยวข้องในวงการกีฬากว่า 2,000 คน แสดงว่าแนวโน้มเรื่องการออกกำลังกายและการดูแลสุขภาพซึ่งจะได้รับความสนใจในระดับต้นๆสำหรับปี 2562 นี้ มี 3 รูปแบบ

หนึ่งคือ Exercise Tracker หรือการนำเทคโนโลยีแบบสวมใส่ที่ช่วยติดตามกิจวัตรและข้อมูลการออกกำลังของเรามาใช้ประโยขน์ สองคือ Group Fitness หรือการออกกำลังกายร่วมในกลุ่ม และสามคือ High-Intensity Interval Training หรือที่เรียกย่อๆ ว่า HIIT ซึ่งหมายถึงการโหมออกกำลังกายอย่างเข้มข้นสลับกับการพักเป็นช่วงๆ

ในเรื่องของ Wearable Technology หรือการใช้เทคโนโลยีประเภทสวมใส่นั้น สถาบันวิทยาศาสตร์การกีฬาบอกว่าธุรกิจที่เกี่ยวข้องได้พัฒนาปรับปรุงเรื่องความถูกต้องแม่นยำของอุปกรณ์ดังกล่าวขึ้นได้มาก โดยถึงแม้จะเป็นอุปกรณ์ที่มีราคาไม่แพงก็สามารถทำงานได้อย่างน่าเชื่อถือ จึงนับเป็นอุปกรณ์หรือเทคโนโลยีที่ผู้คนนิยมนำมาใช้มากขึ้น

ส่วน Group Fitness หรือการออกกำลังกายร่วมในกลุ่มนั้น เนื่องจากคนเราเป็นสัตว์สังคม ดังนั้นผู้นิยมการออกกำลังกายไม่ว่าจะเป็นคนยุค Millennial หรือรุ่นใดก็ตาม มักไม่ต้องการแข่งกับตัวเองเพียงลำพังหรือออกกำลังกายแบบโดดเดี่ยวเดียวดาย แต่ต้องการเป็นส่วนหนึ่งซึ่งได้พลังหนุนส่งเสริมจากกลุ่มเพื่อช่วยสร้างความฮึกเหิมและกำลังใจนั่นเอง

สำหรับเรื่องของ HIIT หรือ รูปแบบการออกกำลังกายแบบเข้มข้น ที่ใช้เวลาเบ็ดเสร็จเพียงราว 30 นาที ด้วยการโหมออกกำลังกายอย่างเต็มที่เพื่อให้หัวใจเต้นเร็วและแรงสลับกับการหยุดพักเป็นช่วงๆ นั้น นักวิทยาศาสตร์การกีฬาชี้ว่ารูปแบบนี้ดูจะเป็นการตอบโจทย์และใช้ได้ผลสำหรับคนที่มักมีธุระยุ่งไม่ค่อยมีเวลา และว่าบางคนรู้สึกว่าหากมีโอกาสไปออกกำลังกายแบบ HIIT ที่ว่านี้เพียงแค่สองถึงสามครั้ง ครั้งละ 30 นาทีต่อสัปดาห์ ก็น่าจะเพียงพอ

อย่างไรก็ตาม แนวโน้มของการออกกำลังกายที่ผูกโยงเข้ากับกลุ่มประชากรที่น่าสนใจอีกอย่างหนึ่ง เป็นเรื่องของการจัดโปรแกรม ""การออกกำลังสำหรับ Baby Boomers หรือคนวัยทอง"" เพราะฟิตเนสเซ็นเตอร์ต่างๆ ล้วนมองเห็นความต้องการของคนกลุ่มนี้ที่อยากรักษาสุขภาพของตนเอง และออกแบบโปรแกรมในช่วงเวลาที่ฟิตเนสเซ็นเตอร์ต่างๆ มีคนใช้เบาบาง คือช่วงระหว่าง 9 - 11 น. และช่วงบ่ายระหว่าง 14 – 16 น. เพื่อดึงดูดผู้สนใจสุขภาพรุ่นวัยทองให้เข้าไปใช้บริกา","https://www.stkc.go.th/sites/default/files/stiarticle_images/1546829864.jpg"
"1457","งานวิจัยชี้ 'เชื้อชาติ' อาจเป็นปัจจัยหนึ่งของโรคปากเเหว่งเพดานโหว่","Thu, 2019-01-03 11:08","http://www.stkc.go.th/node/1457","วิทยาศาสตร์การแพทย์","","ในประเทศร่ำรวย ทารกที่คลอดออกมาพร้อมอาการปากแหว่งเพดานโหว่จะได้รับการผ่าตัดรักษา นายแพทย์ Albert Oh เป็นศัลยเเพทย์ตกแต่งที่ผ่าตัดรักษาอาการปากแหว่งเพดานโหว่เเก่ทารกที่โรงพยาบาลเด็กแห่งชาติ (Children's National Medical Center) ในกรุงวอชิงตัน 

นายเเพทย์ โอ กล่าวว่า ตนเองกับเพื่อนร่วมงานทำการผ่าตัดรักษาทารกเฉลี่ยต่อปีทั้งหมดที่ 100 กว่าราย ซึ่งคิดเป็นสัปดาห์ละ 1 ถึง 2 คน

ในสหรัฐฯ ราว 1 ในทารกทุก 1,500 คนที่เกิดมาพร้อมกับอาการปากแหว่งเพดานโหว่ เชื้อชาติก็มีส่่วนในเรื่องนี้ด้วย ทารกที่มีเชื้อสายของคนแอฟริกันมีโอกาสน้อยที่สุด โดยอยู่ที่ราว 1 คนต่อทุก 1,200 คน

นายแพทย์ Yang Chai แห่งมหาวิทยาลัย Southern California พบว่าความเกี่ยวข้องทางพันธุกรรมมีส่วนทำให้เกิดอาการบกพร่องนี้ร้อยละ 30 ของทั้งหมด เขากล่าวว่า ชาวเอเชียมีความเสี่ยงสูงกว่าที่จะเป็นโรคปากเเหว่ง และหากดูจำนวนประชากรผู้ป่วยทั่วโลกเเล้ว จะพบว่าชาวเอเชียมีโอกาสเป็นโรคนี้ที่ราว 1 คน ต่อ 700 คน


​เด็กเหล่านี้มักมีผลกระทบทางจิตใจจากความบกพร่องนี้ เพราะกระทบต่อลักษณะหน้าตา เเต่อาการแทรกซ้อนจากปากเเหว่งเพดานโหว่รุนแรงกว่าเเค่หน้าตาเท่านั้น เด็กจะมีปัญหาการพูด ปัญหาทางทันตกรรม เเละอื่นๆ

ทารกที่เพดานโหว่จะไม่สามารถดูดนมได้ ส่งผลต่อการเจริญเติบโต เด็กจะดูตัวเล็กกว่าอายุจริง

บรรดาหน่วยงานการกุศล อาทิ Operation Smile จัดหาการผ่าตัดทำศัลยกรรมตกแต่งเพื่อช่วยเหลือเด็กที่มีความบกพร่องนี้ นายแพทย์ William Magee ผู้ก่อตั้ง กล่าวว่า หน่วยงานของเขาได้ขยายงานที่ทำออกไป โดย 80 เปอร์เซ็นต์ของอาสาสมัครมาจาก 70 หรือ 80 ชาติทั่วโลก และเป็นไปได้ว่าการผ่าตัด 70 - 80% เป็นผลงานของแพทย์ท้องถิ่นในประเทศนั้นๆ ที่ทางหน่วยงานเข้าไปสอนความรู้ทางเทคนิคเเก่เเพทย์ท้องถิ่น

ผลการศึกษาชิ้นหนึ่งชี้ว่า หน่วยงานการกุศลต่างๆ ยังคงให้บริการผ่าตัดรักษาอาการปากแหว่งเพดานโหว่มากกว่าร้อยละ 80 ของทั้งหมดในเวียดนาม และในหลายๆ ประเทศรายได้น้อย ต้องมีการจ่ายค่าผ่าตัดล่วงหน้าเเละครอบครัวจำนวนมากไม่มีเงินจ่ายค่าผ่าตัด

นายแพทย์ Magee กล่าวว่า หน่วยงานการกุศลของเขาพยายามเปลี่ยนแปลงเรื่องนี้ ปัญหานี้ช่วยให้ทางหน่วยงานเข้าใจถึงความสำคัญของความพร้อมด้านระบบการบริการการผ่าตัด เเละจะทำอย่างไรให้ปรับปรุงการบริการด้านนี้ในประเทศต่างๆ ทั่วโลก

ขณะที่พันธุกรรมและสุขภาพของมารดามีส่วนทำให้เกิดความบกพร่องนี้ นักวิทยาศาสตร์ยังกำลังพยายามค้นหาสาเหตุอื่นๆ อยู่ ด้วยความหวังว่าวันหนึ่งในอนาคตจะสามารถป้องกันทารกจากอาการปากแหว่งเพดานโหว่ได้



(เรียบเรียงโดยทักษิณา ข่ายแก้ว วีโอเอภาคภาษาไทยกรุงวอชิงตัน)","https://www.stkc.go.th/sites/default/files/stiarticle_images/1546488503.jpg"
"1456","การทดลองบำบัดผู้ป่วยด้วยการปรับเเต่งจีโนมสร้างความหวัง","Thu, 2019-01-03 11:05","http://www.stkc.go.th/node/1456","วิทยาศาสตร์การแพทย์","","ไบรอัน แมดโด ชาวอเมริกันอายุ 45 ปีเป็นโรค Hunter Syndrome ซึ่งเกิดจากความบกพร่องทางพันธุกรรมที่ทำให้ร่างกายไม่มีเอ็นไซม์ชนิดหนึ่งที่ช่วยย่อยส่วนประกอบขนาดใหญ่ในน้ำตาลได้ ทำให้น้ำตาลสั่งสมมากขึ้นทั่วร่างกายเหมือนกับของเสียที่เป็นพิษ

มาถึงขณะนี้ ยังไม่มีทางรักษาโรคนี้ได้ เเต่เมื่อเดือนพฤศจิกายนปีที่แล้ว แมดโดกลายเป็นผู้ป่วยคนเเรกที่เข้ารับการทดลองบำบัดโรคด้วยยีนบำบัดเพื่อหาทางแก้ไขพันธุกรรมที่ผิดปกติอย่างถาวรเเละรักษาโรคให้หายขาด

แมดโดกล่าวว่าตอนที่เริ่มต้นการบำบัด เขารู้สึกประหม่าเเละกลัวเล็กน้อย เขาได้รับการฉีดสำเนาพันธุกรรมที่ถูกต้องหลายสำเนาด้วยกันเข้าทางเส้นเลือด

การแก้ไขพันธุกรรมเป็นการบำบัดที่เเม่นยำมากกว่ายีนบำบัด โดยกำจัดยีนที่ไม่ดีออกไป แล้วทดแทนด้วยยีนที่ดีที่ขาดหายไป บรรดาแพทย์หวังว่าเทคนิคใหม่นี้จะสามารถนำไปสู่การบำบัดโรคทางพันธุกรรมหลายชนิดที่ยังไม่มีทางบำบัดอย่างมีประสิทธิผลในปัจจุบัน

ด็อกเตอร์ โจเซฟ มูเอ็นเซอร์ (Dr. Joseph Muenzer) แห่งมหาวิทยาลัยนอร์ทเเคโรไลน่า วิทยาเขตเเชปเปอร์ ฮิลล์ เเละหัวหน้าทีมนักวิจัยกล่าวว่าเป้าหมายหลักของการบำบัดเบื้องต้นนี้คือเพื่อทดสอบอย่างปลอดภัย เเต่ทีมนักวิจัยยังต้องการมองหาหลักฐานที่บ่งบอกว่าการทดลองบำบัดได้ผล

เขากล่าวว่ามาถึงขณะนี้ ยังถือว่าเร็วเกินไปที่จะบอกได้ว่าการทดลองได้ผลในการบำบัดกับผู้ป่วย แต่ตนเองรู้สึกมีกำลังใจต่อผลการรักษาที่ได้เห็นตั้งเเต่เริ่มการรักษามาจนถึงขณะนี้

ผู้สื่อข่าววีโอเอรายงานว่าแมดโดกับคนไข้อีกคนหนึ่งได้รับการฉีดสำเนาดีเอ็นเอที่ถูกต้องในปริมาณโดสที่ต่ำเเละไม่พบว่ามีการเปลี่ยนแปลงของระดับน้ำตาลที่เป็นอันตราย แต่ระดับน้ำตาลได้ลดลงมากถึง 51 เปอร์เซ็นต์ในกรณีของผู้ป่วยทั้งสองรายสี่เดือนหลังได้รับปริมาณยีนบำบัดขนาดกลาง

ด็อกเตอร์มูเอ็นเซอร์ หัวหน้าการวิจัย กล่าวว่าผลการทดลองบำบัดเบื้องต้นนี้ชี้ว่าเป็นไปได้ว่ามีการสร้างเอนไซม์ขึ้นมาใหม่ แต่ต้องใช้เวลาและหากปริมาณน้ำตาลลดลงกว่านี้ก็แสดงว่าอาจได้ผล

แมดโด ผู้ป่วยกล่าวว่าตนเองหวังว่ายีนบำบัดจะช่วยหยุดยั้งโรค Hunter syndrome ไม่ให้กำเริบขึ้นเเละเป็นผลดีต่อคนป่วยที่อายุน้อยกว่า

ขณะที่การศึกษานี้ยังดำเนินต่อไป ทีมนักวิจัยกล่าวว่าภายในอีกหกเดือนข้างหน้า พวกเขาหวังว่าจะสามารถบอกได้มากกว่าเดิมว่าการบำบัดได้ผลสำเร็จหรือไม่

(ทักษิณา ข่ายแก้ว วีโอเอภาคภาษาไทยกรุงวอชิงตัน ถ่ายทอดรายงาน","https://www.stkc.go.th/sites/default/files/stiarticle_images/1546488339.jpg"
"1455","องค์การอนามัยโลกชี้มลพิษทางอากาศเป็นอันตรายต่อสุขภาพเด็ก","Thu, 2019-01-03 11:03","http://www.stkc.go.th/node/1455","วิทยาศาสตร์การแพทย์","","ข้อมูลขององค์การอนามัยโลกระบุว่า มลพิษทางอากาศคร่าชีวิตเด็กๆ ปีละหลายแสนคน และยังทำให้เยาวชนนับร้อยล้านคนมีความเสี่ยงทั้งต่อสุขภาพร่างกาย และต่อพัฒนาการทางระบบประสาทในระดับร้ายแรง

องค์การอนามัยโลกเผยแพร่รายงานที่ใช้ชื่อว่า ""Air pollution and child health: Prescribing clean air"" ในวันก่อนการประชุมระดับโลกเกี่ยวกับมลพิษทางอากาศและสุขภาพของหน่วยงานสหประชาชาติ ที่จะมีขึ้นเป็นครั้งแรก

องค์การอนามัยโลกรายงานว่า กว่า 90% ของเด็กอายุต่ำกว่า 15 ปีหรือเกือบ 2 พันล้านคน ต้องสูดดมควันพิษเป็นประจำทุกวัน ปัญหาที่ว่านี้ล้วนเกี่ยวข้องกับมลพิษทางอากาศ โดยเริ่มต้นขึ้นตั้งแต่อยู่ในครรภ์มารดา และต่อเนื่องมาจนเข้าสู่วัยรุ่น

รายงานฉบับนี้ระบุว่า หญิงมีครรภ์ที่ได้รับมลภาวะในอากาศ มักจะคลอดก่อนกำหนดและให้กำเนิดทารกที่มีน้ำหนักตัวน้อย

Marie Noel Brune Drisse นักวิทยาศาสตร์และผู้เชี่ยวชาญด้านมลพิษทางอากาศขององค์การอนามัยโลก กล่าวเตือนว่า ปัญหานี้จะทำให้ทารกจำนวนมากมีปัญหาเรื่องพัฒนาการทางสมอง และส่งผลให้ IQ ต่ำลง

เธอกล่าวต่อไปอีกว่า มลพิษในอากาศจะทำให้สมองหยุดการเติบโต แม้กระทั่งตอนอยู่ในครรภ์มารดา และยังอาจนำไปสู่โรคภัยไข้เจ็บที่เราอาจไม่สามารถมองเห็นได้ในทันที แต่จะตรวจพบในเวลาที่โตแล้ว เพราะการทำงานของปอดและระบบทางเดินหายใจของคนเราจะถูกเปลี่ยนแปลงในเวลาที่ร่างกายกำลังพัฒนา

คุณ Drisse ผู้เชี่ยวจากองค์การอนามัยโลกผู้นี้ กล่าวต่อไปอีกว่า ปัญหามลพิษอาจนำไปสู่โรคระบบทางเดินหายใจเรื้อรัง โรคหัวใจ รวมไปถึงการเป็นโรคมะเร็งบางชนิดในวัยผู้ใหญ่

ในปี ค.ศ. 2016 รายงานการศึกษาคาดประมาณว่า มีเด็กจำนวน 600,000 คนเสียชีวิตจากการติดเชื้อในระบบทางเดินหายใจส่วนล่างอย่างเฉียบพลันที่เกิดจากอากาศที่ปนเปื้อน ส่วนใหญ่จะเกิดขึ้นกับเด็กในประเทศที่มีรายได้น้อยและปานกลาง

นอกจากนี้รายงานยังพบว่า อัตราการเสียชีวิตที่สูงที่สุดอยู่ในเด็กอายุระหว่าง 5 ถึง 14 ปี จากมลพิษทางอากาศทั้งภายในและภายนอกครัวเรือนที่เกิดขึ้นในภูมิภาคแอฟริกา

อย่างไรก็ตาม รายงานยังแนะนำว่าการเปลี่ยนมาใช้เชื้อเพลิงและเทคโนโลยีสะอาดในการปรุงอาหาร และการให้ความร้อน จะสามารถช่วยชีวิตเด็กๆ ได้เป็นจำนวนมาก

ส่วนมาตรการอื่นๆ ที่จะใช้ในการลดมลพิษทางอากาศ ได้แก่ การเลิกการใช้เชื้อเพลิงจากฟอสซิล และแนะนำให้ใช้แหล่งพลังงานทดแทนที่สะอาดขึ้น ใช้รถยนต์ส่วนตัวให้น้อยลงหันมาใช้การขนส่งสาธารณะแทน ตลอดจนพัฒนาระบบการจัดการของเสียให้ดีขึ้น

เจ้าหน้าที่องค์การอนามัยโลกกล่าวว่า ผลประโยชน์จากการใช้มาตรการดังกล่าวนี้จะส่งผลให้เห็นได้เกือบจะในทันที","https://www.stkc.go.th/sites/default/files/stiarticle_images/1546488226.jpg"
"1444","“เดิร์มโมฟิส โดนัลด์ทรัมพาย” สัตว์ครึ่งบกครึ่งน้ำพันธุ์ใหม่ได้ชื่อเรียกตามผู้นำสหรัฐฯ","Wed, 2018-12-26 09:43","http://www.stkc.go.th/node/1444","วิทยาศาสตร์ธรรมชาติ","","คุณเอเดน เบล (Aidan Bell) ผู้ร่วมก่อตั้งบริษัทผลิตวัสดุก่อสร้างแบบยั่งยืน เอ็นไวโรบิลด์ (EnviroBuild) เปิดเผยว่าสัตว์ครึ่งบกครึ่งน้ำชนิดใหม่นี้ได้ชื่อว่า เดิร์มโมฟิส โดนัลด์ทรัมพาย (Dermophis donaldtrumpi) เพราะมักเอาหัวมุดดิน

เบลกล่าวในอีเมลล์ที่เขียนถึง CNN ว่า เมื่อเห็นความคล้ายกันระหว่างนิสัยของสัตว์ครึ่งบกครึ่งน้ำชนิดใหม่นี้กับผู้นำของโลกเสรีคนนี้ ทางบริษัทจึงอดไม่ได้ที่ต้องลงเเข่งขันในการประมูลเป็นผู้ตั้งชื่อ

ในแถลงการณ์ บริษัทเอ็นไวโรบิลด์ ชี้ว่าสัตว์ครึ่งบกครึ่งน้ำชนิดนี้เป็นสัตว์ในวงศ์เขียดงู (caecilian) ไม่มีขา ใช้เวลาส่วนใหญ่ใต้ดิน สัตว์ชนิดนี้เคยมีขาแต่หดหายไปเมื่อราว 60 ล้านปีที่แล้ว แต่มีหนวดที่ใช้ในการหาอาหาร

เบล กล่าวในอีเมลล์อีกว่า เนื่องจากตัว เดิร์มโมฟิส โดนัลด์ทรัมพาย เป็นสัตว์ครึ่งบกครึ่งน้ำ จึงมีโอกาสสูงมากที่จะได้รับผลกระทบจากภาวะโลกร้อนเเละเสี่ยงต่อการสูญพันธุ์ ซึ่งเป็นผลจากนโยบายของผู้นำโลกที่เป็นเจ้าของชื่อเดียวกันนี้

เป็นที่รู้กันดีว่า ปธน. โดนัลด์ ทรัมป์ ไม่เชื่อเรื่องภาวะโลกร้อน เขาเคยเขียนในข้อความทางทวีตเตอร์เมื่อปี ค.ศ. 2013 ที่ประนามว่าประเด็นภาวะโลกร้อนเป็นเรื่องหลอกลวง เเละจุดยืนของเขาก็ไม่ยังเปลี่ยนแปลงเเม้จะขึ้นดำรงตำเเหน่งเป็นผู้นำของสหรัฐฯ

ในปลายเดือนพฤศจิกายน ทรัมป์เเสดงความไม่เห็นด้วยกับรายงานการประเมินผลกระทบจากภาวะโลกร้อนระดับชาติครั้งที่ 4 ของสหรัฐฯ ซึ่งเป็นรายงานเกี่ยวกับผลการวิจัยเกี่ยวกับสภาพภูมิอากาศโลก เขาบอกกับบรรดาผู้สื่อข่าวว่าเขาไม่เชื่อในรายงานนี้ เเละยังบอกด้วยว่าได้อ่านบางส่วนของรายงาน

อย่างไรก็ตาม รายงานนี้สร้างความกังวลเเก่หลายคน รายงานดังกล่าวชี้ว่าการเปลี่ยนแปลงทางสภาพภูมิอากาศโลกนำมาซึ่งความเสี่ยงใหม่ๆ เเละทำให้ปัญหาเดิมที่มีอยู่เเย่ลงไปกว่าเดิมทุกหนทุกแห่งทั่วสหรัฐฯ สร้างปัญหาที่ใหญ่ขึ้นต่อสุขภาพเเละความปลอดภัยของมนุษย์ คุณภาพชีวิตเเละอัตราการเจริญเติบโตทางเศรษฐกิจ

เบล กล่าวกับ CNN ว่า บริษัทของเขาคับข้องใจมากขึ้นเพราะไม่มีความคืบหน้าใดๆ จากการประชุมเดี่ยวกับภาวะโลกร้อน COP24 ที่เมืองคาโตวิเซ (Katowice) ในโปแลนด์ เมื่อต้นเดือนธันวาคมที่ผ่านมา

บริษัทเอ็นไวโรบิลด์ จ่ายเงินจำนวน 25,000 ดอลล่าร์สหรัฐฯ เพื่อซื้อสิทธิ์ในการตั้งชื่อสัตว์ครึ่งบกครึ่งน้ำชนิดนี้ ซึ่งถูกนำเข้าไปอยู่ในรายชื่อของสัตว์ที่มีความเสี่ยง ในวันที่จัดการประมูลเมื่อวันที่ 8 ธันวาคมที่ผ่านมา เพื่อระดมทุนให้เเก่กองทุน เรนฟอร์เรส ทรัสต์

คริส เรดสตัน (Chris Redston) แห่ง เรนฟอร์เรส ทรัสต์ ยูเค (Rainforest Trust UK) กล่าวในเเถลงการณ์ว่า การปกป้องป่าฝนของโลกที่ยังหลงเหลืออยู่ ถือเป็นวิธีที่ได้ผลดีที่สุดวิธีหนึ่งในการลดผลกระทบจากภาวะโลกร้อน แต่มาถึงขณะนี้ ทุกวันมีพื้นที่ป่าฝนถูกทำลายถาวรถึงเกือบวันละ 70,000 เอเคอร์

เขากล่าวว่าการทำลายพื้นที่ป่าฝนไม่ได้เป็นเพียงสาเหตุหลักอย่างหนึ่งของภาวะโลกร้อนเท่านั้น เเต่ยังส่งผลกระทบที่ร้ายเเรงต่อสัตว์ป่าที่เสี่ยงต่อการสูญพันธุ์ ที่อยู่อาศัยของคนเผ่าพื้นเมืองเเละสภาพภูมิอากาศของโลก

(เรียบเรียงโดยทักษิณา ข่ายแก้ว วีโอเอภาคภาษาไทยกรุงวอชิงตัน)","https://www.stkc.go.th/sites/default/files/stiarticle_images/1545792235.jpg"
"1443","บริษัทอังกฤษคิดค้นวิธีแปลงขยะพลาสติกเป็นน้ำมันเชื้อเพลิง","Wed, 2018-12-26 09:40","http://www.stkc.go.th/node/1443","วิศวกรรมศาสตร์และเทคโนโลยี","","ปัจจุบันยังมีการนำขยะพลาสติกไปหมุนเวียนใช้ใหม่น้อยมาก เเละมักถูกทิ้งลงในหลุมฝังกลบขยะ เเละบางส่วนของขยะพลาสติกก็ลงไปอยู่ในมหาสมุทร

แต่ตอนนี้ บริษัทรีไซเคิลแห่งใหม่ในอังกฤษ ได้คิดค้นวิธีนำขยะพลาสติกมาหมุนเวียนใช้ใหม่ 

เอเดรียน ฮอว์เวิร์ธ แห่งบริษัท Recycling Technologies กล่าวว่า มีความต้องการใช้สินค้าที่ทำจากวัสดุรีไซเคิลกันอย่างมาก และทางบริษัทกำลังพัฒนาวิธีนำขยะพลาสติกไปผลิตเป็นเชื้อเพลิง

บริษัท Recycling Technologies ทำการย่อยพลาสติกเล็กลงเเละนำไปผ่านกระบวนการให้กลายเป็นน้ำมันเชื้อเพลิง หรือเป็นวัตถุดิบเพื่อนำไปผลิตเป็นพลาสติกชิ้นใหม่ 

เขากล่าวว่า ทางบริษัทนำพลาสติกไปต้มเหมือนซุปไฮโดรคาร์บอน หลังจากนั้นจะกลั่นในหลายระดับความร้อน โดยในระดับอุณหภูมิที่ร้อนที่สุด ไขจะถูกแยกออกมา เเละเมื่อกลั่นในระดับความร้อนที่ลดลงมาเล็กน้อย ก็จะได้น้ำมันน้ำหนักเบา เเละหากกลั่นต่อไปในระดับที่ร้อนน้อยกว่าเดิมอีกก็จะได้น้ำมันดิบที่มีความหนาเเน่นสูง

ส่วนที่เหลือจะกลั่นให้กลายเป็นแนฟทา (naphtha) ซึ่งเป็นน้ำมันเชื้อเพลิงชนิดหนึ่งที่ติดไฟง่าย ส่วนไฮโดรคาร์บอนที่เหลือจากการกลั่นจะใช้เป็นพลังงานแก่กระบวนการกลั่น

ขั้นตอนที่บริษัทใช้นี้ช่วยผลิตน้ำมันดิบที่มีความหนาเเน่นสูง ที่เหมาะกับการใช้เป็นพลังงานเชื้อเพลิงแก่เรือทะเล

ฮอว์เวิร์ธ กล่าวว่า เราเรียกผลิตภัณฑ์ที่ได้ว่าน้ำมันดิบสะอาด เพราะมีซัลเฟอร์ในปริมาณเพียงเล็กน้อยจนเกือบไม่มีเลย ซึ่งเหมาะกับกฏใหม่ที่กำหนดให้น้ำมันเชื้อเพลิงที่ใช้กับเรือมีระดับซัลเฟอร์ในปริมาณที่ต่ำทั่วโลกเเละยังเป็นผลิตภัณฑ์ที่มีมูลค่าอีกด้วย

ในขณะนี้ ทางบริษัท Recycling Technologies ในอังกฤษแห่งนี้ สามารถรีไซเคิลพลาสติกได้ปีละราว 7,000 ตัน เเต่ทางบริษัทคิดว่าจะสามารถเพิ่มกำลังการผลิตได้อีกอย่างรวดเร็ว

ฮอว์เวิร์ธ กล่าวว่า ทางบริษัทกำลังออกเเบบเครื่องกลั่นที่ใช้เวลาติดตั้งสี่วันเท่านั้น และนี่ไม่ใช่โรงกลั่นน้ำมัน เเต่เป็นเครื่องกลั่นที่นำไปติดตั้งเพื่อใช้งานที่ใดก็ได้

ทางบริษัทได้ตั้งเป้าที่ค่อนข่างสูงว่าจะขายเครื่องรีไซเคิลพลาสติกเป็นน้ำมันเชื้อเพลิงนี้ให้ได้ 1,300 เครื่องทั่วโลก ในช่วงสิบปีข้างหน้า เเละคาดว่าจะสามารถรีไซเคิลพลาสติกได้ปีละ 9 ล้านตันทั่วโลก

(เรียบเรียงโดยทักษิณา ข่ายแก้ว วีโอเอภาคภาษาไทยกรุงวอชิงตัน)","https://www.stkc.go.th/sites/default/files/stiarticle_images/1545792056.jpg"
"1442","ยานอวกาศของนาซาเยือนดาวเคราะห์น้อยโบราณ","Wed, 2018-12-26 09:36","http://www.stkc.go.th/node/1442","วิทยาศาสตร์ธรรมชาติ","","เมื่อวันจันทร์ที่ 3 พ.ย. ยานอวกาศของนาซาได้ไปถึงดาวเคราะห์น้อย “เบนนู” ซึ่งนับว่าเป็นแขกที่ไปเยือนครั้งแรกในรอบหลายพันล้านปี

ยานสำรวจ Osiris-Rex โคจรห่างจากหินอวกาศที่มีรูปทรงเหมือนเพชรเป็นระยะทาง 19 กิโลเมตร (12 ไมล์) และจะเข้าใกล้มากกว่านี้และเข้าไปในวงโคจรรอบดาวเคราะห์น้อยเบนนู ในวันที่ 31 ธันวาคม ยังไม่เคยมียานอวกาศลำไหนที่ไปโคจรรอบวัตถุในจักรวาลที่มีขนาดเล็กนี้เลย

เป็นครั้งแรกที่สหรัฐพยายามรวบรวมตัวอย่างดาวเคราะห์น้อยเพื่อนำกลับสู่โลก ซึ่งมีเพียงญึ่ปุ่นประเทศเดียวเท่านั้นที่เคยประสบความสำเร็จในภารกิจนี้

บรรดาผู้ควบคุมการบินต่างปรบมือแสดงความยินดีเมื่อได้รับการยืนยันว่ายานสำรวจ Osiris-Rex ไปถึงดาวเคราะห์น้อยเบนนูแล้ว

ดาวเคราะห์น้อยเบนนูอยู่ห่างออกไปจากโลกประมาณ 122 ล้านกิโลเมตร (76 ล้านไมล์) ต้องใช้เวลาเจ็ดนาทีในการสื่อสารจากยานอวกาศไปยังหน่วยควบคุมการบินของบริษัท Lockheed Martin ที่เมือง Littleton รัฐโคโลราโด ซึ่งเป็นที่ตั้งของบริษัทที่สร้างยานอวกาศนี้ขึ้น

ดาวเคราะห์น้อยเบนนูมีขนาดเส้นผ่าศูนย์กลางประมาณ 1,600 ฟุต (500 เมตร) ยานอวกาศ ซึ่งมีขนาดเท่ากับรถยนต์อเนกประสงค์ (SUV) นี้จะตามติดดาวเคราะห์น้อยเป็นเวลาหนึ่งปีก่อนที่จะตักเอาก้อนหินเล็กๆ เป็นตัวอย่างเพื่อนำกลับไปสู่โลกในปี พ.ศ. 2566

นักวิทยาศาสตร์มีความกระตือรือร้นที่จะศึกษาสสารจากดาวเคราะห์น้อยที่มีคาร์บอนสูงเช่นเบนนู ซึ่งอาจถือเป็นหลักฐานย้อนหลังไปถึงจุดกำเนิดของระบบสุริยะจักรวาลเมื่อสี่พันห้าร้อยล้านปีก่อน หรือเรียกว่าเป็นแคปซูลเวลาทางด้านดาราศาสตร์นั่นเอง

ยานสำรวจ Osiris-Rex มีจุดมุ่งหมายในการเก็บตัวอย่างฝุ่นและก้อนหินเล็กอย่างน้อย 60 กรัมหรือ 2 ออนซ์ ยานอวกาศนี้จะไม่ลงจอด แต่จะใช้แขนกลที่มีความยาว 10 ฟุต (3 เมตร) เพื่อเก็บตัวอย่างบนพื้นผิวของดาวเคราะห์น้อยเบนนูในปีพ. ศ. 2563 และนำภาชนะเก็บตัวอย่างจะออกเดินทางมุ่งหน้ากลับสู่โลกในปี พ.ศ. 2564

NASA เคยนำอนุภาคของฝุ่นผงดาวหางและลมสุริยะกลับมายังโลก แต่ยังไม่เคยนำตัวอย่างดาวเคราะห์น้อยกลับมา ญี่ปุ่นได้พยายามนำอนุภาคที่มีขนาดเล็กมาก จากภารกิจดาวเคราะห์น้อยครั้งแรกที่มีชื่อว่า “ฮายาบูซ่า” กลับมายังโลกเมื่อปี พ.ศ. 2553

“เบนนู” ถือเป็นดาวเคราะห์น้อยที่อาจเป็นอันตราย คืออาจพุ่งใส่โลกได้ในอนาคต และที่เลวร้ายที่สุดดาวเคราะห์น้อยเบนนูอาจสร้างหลุมอุกกาบาตขนาดใหญ่บนพื้นโลกในช่วงระยะเวลา 150 ปีนับจากนี้ได้

นักวิทยาศาสตร์เชื่อมั่นว่า ยิ่งพวกเขาเรียนรู้เกี่ยวกับดาวเคราะห์น้อยมากขึ้นเท่าไหร่ โลกของเราที่มีอุปกรณ์ครบครัน ก็จะหลีกเลี่ยงความหายนะต่างๆ ได้มากขึ้นเท่านั้น

ชื่อของทั้งยานอวกาศและดาวเคราะห์น้อยมาจากเทพนิยายอียิปต์ โอซิริสคือเทพแห่งชีวิตหลังความตาย ส่วนเบนนูเป็นตัวแทนของนกกระสาและการสร้างสรรค์","https://www.stkc.go.th/sites/default/files/stiarticle_images/1545791774.jpg"
"1441","โลกอาจขาดแคลนสารอินซูลินเทียมในอนาคตเพราะมีคนเป็นเบาหวานมากขึ้น","Mon, 2018-12-24 11:34","http://www.stkc.go.th/node/1441","","","นักวิจัยเตือนโลกอาจขาดเเคลนสารอินซูลินเทียมเพราะมีคนเป็นเบาหวานประเภทที่สองเพิ่มขึ้น
 
Harun Abdalla เป็นหนึ่งในผู้ป่วยโรคเบาหวานประเภทที่ 2 กว่า 400 ล้านคนทั้งหมดทั่วโลก

โรคเบาหวานประเภทที่สองเกิดจากอาหารการกินเเละวิถึชีวิตที่ขาดการออกกำลังกาย

Abdalla กล่าวว่าตอนที่แพทย์วินิจฉัยว่าเป็นเขาโรคเบาหวานประเภทที่สอง เขารู้สึกว่าทุกอย่างในชีวิตจบลงแล้ว

Abdalla อาศัยในสลัม Kibera สลัมที่ใหญ่ที่สุดในแอฟริกา เขาตกงานหลังจากป่วยเป็นเบาหวานในปี 2006 หรือ 12 ปีที่แล้วเเละแทบไม่มีเงินพอซื้ออินซูลินเทียมมาบำบัดอาการของโรค เขาไม่สามารถรับประทานอาหารตามที่แพทย์แนะนำได้เพราะขาดรายได้ Abdalla กล่าวว่าเขารู้สึกหมดคุณค่าในชีวิต

คนที่อาศัยในสลัมแห่งนี้เกือบทุกคนไม่มีเงินพอที่ซื้อยารักษาเบาหวานได้ ทางการได้ตั้งศูนย์สุขภาพขึ้นเพื่อช่วยออกค่ายาเบาหวานให้ประชาชนส่วนหนึ่ง แต่จำนวนผู้ป่วยเบาหวานกำลังเพิ่มจำนวนขึ้นและปัจจัยสำคัญที่ทำให้คนเป็นโรคเบาหวานประเภทที่สองคือการมีน้ำหนักตัวเกิน

Irene Aoko เจ้าหน้าที่การแพทย์ที่ศูนย์สุขภาพในสลัม Kibera กล่าวว่าคนในสลัมมีวิถีชีวิตที่ขาดการออกกำลังกายเเละอาหารที่รับประทานกันในสลัมก็ไม่ดีกับสุขภาพ ทำให้เสี่ยงต่อโรคเบาหวานกันมากขึ้น

ผู้สื่อข่าววีโอเอรายงานวารสารการเเพทย์เดอะเเลนเซ็ทชี้ว่าจำนวนผู้ใหญ่ที่เป็นโรคเบาหวานประเภทที่สองทั่วโลก คาดว่าน่าจะเพิ่มสูงขึ้นเป็น 511 ล้านคนภายในปี ค.ศ. 2030 หรือ อีก 12 ปีข้างหน้า และ Dr. Sanjay Basu หัวหน้าผู้ร่างรายงานผลการวิจัยนี้กล่าวว่าผู้ป่วยเบาหวานประเภทที่สองส่วนมากในประเทศเเอฟริกาทางใต้ของทะเลทรายซาฮาร่าจะเป็นคนที่เสี่ยงมากที่สุดที่จะขาดเเคลนสารอินซูลินเทียม

เขากล่าวว่าเเน่นอนว่าเอเชียเเละเเอฟริกาจะเป็นจุดที่ขาดเเคลนสารอินซูลินเทียมมากที่สุด ซึ่งตรงข้ามกับที่เราคาดคิดเนื่องจากลักษณะอาหารการกินเเละวิถีชีวิตเปลี่ยนไปทั่วโลก ทำให้มีคนในเอเชียเเละแอฟริกาเป็นเบาหวานประเภทที่ 2 เพิ่มมากขึ้นอย่างรวดเร็วในเวลาเดียวกันกับที่เริ่มมีปริมาณสารอินซูลินรักษาโรคลดลง

มีบริษัทยา 3 เเห่งที่ผลิตสารอินซูลินรักษาเบาหวานได้ 96 เปอร์เซ็นต์ของทั้งหมดเเละยังไม่รู้ว่าจะสามารถเพิ่มปริมาณการผลิตให้เพียงพอแก่ความต้องการที่จะเพิ่มขึ้นในอนาคตได้หรือไม่

Dr. Sanjay Basu หัวหน้าผู้ร่างรายงานผลการวิจัยยอมรับว่าการขาดเเคลนสารอินซูลินรักษาเบาหวานอย่างรุนแรงที่เขาคาดการณ์อาจจะไม่เกิดขึ้นก็ได้ และเเม้ว่าการศึกษานี้เป็นการวิเคราะห์ข้อมูลจากคนที่เป็นเบาหวานประเภทที่ 2 ราว 60 เปอร์เซ็นต์ของจำนวนทั้งหมดทั่วโลก

ทีมนักวิจัยไม่ได้รวมเอาปัจจัยเกี่ยวกับการเปลี่ยนแปลงทางประชากรในแอฟริกาเข้าไว้ในการวิเคราะห์ด้วย นอกจากนี้การปรับเปลี่ยนด้านนิสัยการกินและการหันไปออกกำลังกายกันมากขึ้น อาจจะมีผลให้ความต้องการใช้สารอินซูลินเทียมรักษาโรคลดลงได้

(เรียบเรียงโดยทักษิณา ข่ายแก้ว วีโอเอภาคภาษาไทยกรุงวอชิงตัน)","https://www.stkc.go.th/sites/default/files/stiarticle_images/1545626074.jpg"
"1440","นักวิจัยอเมริกันพัฒนาเทคนิคเปลี่ยน 'ปัสสาวะมนุษย์' มาใช้ในการปลูกพืช","Mon, 2018-12-24 11:26","http://www.stkc.go.th/node/1440","เกษตรศาสตร์","","นักวิจัยอเมริกันที่มหาวิทยาลัยมิชิแกน พัฒนาเทคนิคเปลี่ยนปัสสาวะมนุษย์ที่มีเเร่ธาตุสำคัญต่อพืช เช่น ไนโตรเจนและฟอสฟอรัส มาใช้น้ำแและปุ๋ยสำหรับพืช

อาจารย์แนนซี เลิฟ (Nancy Love) นักวิศวกรสิ่งแวดล้อม กล่าวว่า มีคนจำนวนไม่น้อยที่รู้สึกแปลกบ้างกับความคิดนี้ในตอนแรก แต่เมื่อเวลาผ่านไปคนเข้าใจและยอมรับฟัง

ทีมงานของแนนซี เลิฟ ร่วมมือกับสถาบัน Rich Earth Institute พร้อมแรงสนับสนุนจากรัฐผ่านกองทุน National Science Fund ในความพยายามรีไซเคิลปัสสาวะ โดยแต่ละปี สถาบัน Rich Earth Insittute เก็บปัสสาวะได้จากผู้บริจาคได้ 26,000 ลิตร

อับราฮัม โน-เฮย์ส (Abraham Noe-Hays) จากหน่วยงาน Rich Earth Institute พูดถึงคำคมที่ว่า มลพิษไม่ได้เป็นอะไรอื่น แค่คือทรัพยากรที่ไม่ถูกนำมาใช้ ซึ่งตรงกับเรื่องนี้

ขณะนี้กระบวนการรีไซเคิลทำให้ของเสียจากร่างการมนุษย์นี้ปราศจากเชื้อโรค แต่ภารกิจที่ต้องทำต่อไปคือการกำจัดสารเคมีในปัสสาวะ ที่มาจากยาที่มนุษย์รับประทาน

อาจารย์เลิฟ กล่าวว่า สารเคมีตกค้างจากยา นอกจากไม่เป็นที่ต้องการของพืชแล้ว ยังสร้างปัญหาต่อเเหล่งน้ำและสัตว์น้ำได้

ท้ายสุดเธอย้ำถึงความตั้งใจของโครงการนี้ ที่น้ำจากร่างกายมนุษย์และที่มีเเร่ธาตุอาหารมาให้พืช ขณะเดียวกันก็ลดการปล่อยของเสียนี้สู่แหล่งน้ำ ซึ่งน่าจะช่วยลดปัญหา การแพร่ขยายอย่างรุนแรงของสาหร่ายในแหล่งน้ำธรรมชาติ เพราะสาหร่ายเหล่านั้นได้รับธาตุอาหารเกินความจำเป็น

","https://www.stkc.go.th/sites/default/files/stiarticle_images/1545625587.jpg"
"1439","หุ้น จอห์นสัน แอนด์ จอห์นสันดิ่งหนัก เหตุสื่อแฉรู้เห็นแป้งเด็กปนเปื้อนแร่ใยหิน","Mon, 2018-12-24 11:21","http://www.stkc.go.th/node/1439","วิศวกรรมศาสตร์และเทคโนโลยี","","ราคาหุ้นของบริษัทจอห์นสัน แอนด์ จอห์นสัน ร่วงหนักร้อยละ 10 ในวันศุกร์ หลังมีสื่อออกมาเปิดโปงว่าบริษัทรับรู้มานานแล้วว่าแป้งโรยตัวเด็กของจอห์นสัน แอนด์ จอห์นสัน มีส่วนผสมของแร่ใยหิน

สำนักข่าวรอยเตอร์ส รายงานประเด็นดังกล่าว โดยอ้างอิงจากเอกสารภายในของบริษัท และคำให้การต่อศาล พบว่า จอห์นสัน แอนด์ จอห์นสัน รู้เห็นว่าผลิตภัณฑ์แป้งเด็กของจอห์นสันฯ การปนเปื้อนแร่ใยหิน มาตั้งแต่ช่วงปี ค.ศ. 1971 และว่าบริษัทให้เงินสำหรับจัดทำการศึกษาวิจัยเรื่องแป้งเด็กของบริษัทและว่าจ้างให้นำเสนอบทความจากงานวิจัยเหล่านั้นอีกทอดหนึ่งด้วย

ทางบริษัทจอห์นสัน แอนด์ จอห์นสันออกมาปฏิเสธรายงานดังกล่าวว่าเป็นสิ่งที่บิดเบือนข้อเท็จจริง และสร้างความเข้าใจผิด พร้อมทั้งบอกว่าแป้งฝุ่นโรยตัวเด็กของบริษัทไม่มีส่วนผสมของแร่ใยหินอย่างที่เป็นข่าว

ที่ผ่านมา มีการร้องเรียนต่อบริษัทจอห์นสัน แอนด์ จอห์นสัน กว่า 10,000 ครั้ง ที่ระบุว่าผลิตภัณฑ์แป้งโรยตัวของบริษัท ทั้งแป้งเด็กและแป้งแบรนด์ Shower to Shower เป็นสาเหตุทำให้ผู้ใช้ล้มป่วยด้วยโรคมะเร็งรังไข่ และมะเร็งเยื่อหุ้มปอด","https://www.stkc.go.th/sites/default/files/stiarticle_images/1545625301.jpg"
"1437","นักวิจัยคิดค้นวิธีตรวจมะเร็งแบบใหม่ให้ผลภายใน 10 นาที","Mon, 2018-12-24 11:19","http://www.stkc.go.th/node/1437","วิทยาศาสตร์การแพทย์","","ทีมนักวิจัยในออสเตรเลียพัฒนาการตรวจมะเร็งที่ให้ผลภายใน 10 นาที
ผลการวิจัยที่เพิ่งตีพิมพ์ไปไม่นานมานี้ในวารสาร Nature Communications ระบุว่า วิธีตรวจหาเซลล์มะเร็งวิธีใหม่นี้พัฒนาขึ้น หลังจากทีมนักวิจัยที่มหาวิทยาลัยควีนส์แลนด์ค้นพบว่า เซลล์มะเร็งนั้นหากอยู่ในน้ำจะสร้างโครงสร้างของดีเอ็นเอที่มีลักษณะเฉพาะตัวซึ่งแตกต่างไปจากปกติ และถือเป็นวิธีการตรวจหาเซลล์มะเร็งได้เเต่เนิ่นๆ

โดยตรวจได้ผลเร็วกว่าการตรวจมะเร็งทุกวิธีที่ใช้กันในปัจจุบัน

ศาสตราจารย์ Matt Trau กล่าวในการแถลงข่าวว่า การค้นพบว่าโมเลกุลของดีเอ็นเอในเซลล์มะเร็งเกาะติดกันในลักษณะที่แตกต่างไปจากโมเลกุลของดีเอ็นเอของเซลล์ที่ปกติดี โดยถือเป็นความคืบหน้าครั้งสำคัญมาก การตรวจไม่สร้างความเจ็บปวดเเก่ผู้ป่วยและใช้ตรวจมะเร็งได้ทุกประเภท

ศาสตราจารย์ Trau กล่าวว่า การค้นพบนี้ได้นำไปสู่การคิดค้นและพัฒนาอุปกรณ์ตรวจหาเซลล์มะเร็งที่ราคาไม่เเพงและพกพาได้ ซึ่งคาดว่าในที่สุดแล้วจะนำไปใช้เป็นอุปกรณ์วินิจฉัยมะเร็งที่ใช้ได้กับโทรศัพท์มือถือ

ด้าน Abu Sina สมาชิกของทีมนักวิจัยที่มหาวิทยาลัยควีนส์แลนด์ กล่าวว่า การค้นพบนี้อาจจะช่วยแปลงโฉมหน้าการตรวจคัดกรองมะเร็งในอนาคต

เขากล่าวว่า มะเร็งเป็นโรคที่มีความซับซ้อน เเละในปัจจุบัน มะเร็งทุกชนิดต้องใช้วิธีทดสอบและระบบคัดกรองที่แตกต่างกัน และเรายังไม่มีวิธีการตรวจคัดกรองแบบรวมๆ ที่ช่วยตรวจหามะเร็งได้ และทีมนักวิจัยต้องการให้วีธีตรวจมะเร็งนี้กลายเป็นส่วนหนึ่งของการตรวจเช็คร่างกายทั่วไป

ตลอดเวลาที่ผ่านมา บรรดานักวิทยาศาสตร์ทั่วโลกได้พยายามพัฒนาวิธีการตรวจมะเร็งที่สามารถตรวจพบโรคได้เเต่เนิ่นๆ เพราะการตรวจพบมะเร็งได้เเต่เนิ่นๆ จะช่วยเพิ่มโอกาสที่การบำบัดประสบความสำเร็จ

การตรวจมะเร็งแบบใหม่ที่ได้ผลตรวจภายใน 10 นาทีนี้พัฒนาในออสเตรเลีย และยังจำเป็นต้องมีการทดลองใช้กับคนครั้งใหญ่เสียก่อน แต่ทีมนักวิจัยชี้ว่ามีสัญญาณทางบวกหลายอย่าง

ทีมนักวิจัยได้ทดลองตรวจหามะเร็งในตัวอย่างเนื้อเยื่อและเลือด 200 ตัวอย่าง เเละผลการตรวจมีความเเม่นยำถึงร้อยละ 90 โดยใช้ตรวจหามะเร็งทรวงอก มะเร็งต่อมลูกหมาก มะเร็งลำไส้ มะเร็งต่อมน้ำเหลือง และคาดว่าน่าจะใช้ตรวจมะเร็งทุกประเภทได้

ผู้เชี่ยวชาญชี้ว่า มะเร็งทำให้มีการเปลี่ยนแปลงเกิดขึ้นในดีเอ็นเอของเซลล์ โดยมีลักษณะการก่อตัวของโมเลกุลที่เรียกว่า mythyl groups ซึ่งต่างไปจากเซลล์ที่แข็งแรงดี และวิธีตรวจเเบบใหม่นี้สามารถตรวจพบลักษณะการเกาะตัวที่ผิดเพี้ยนนี้เมื่อนำเซลล์ไปใส่ในตัวทำละลาย อาทิ น้ำ

นักวิจัยกล่าวว่า หากพิสูจน์ว่ามีประสิทธิภาพ วิธีตรวจมะเร็งเเบบใหม่นี้จะมีประโยชน์มากในการตรวจมะเร็งตั้งเเต่เนิ่นๆ ในพื้นที่ชนบทห่างไกล เทคโนโลยีที่ช่วยในการอ่านผลการตรวจแบบอิเลคทรอนิคส์ก็พร้อมเเล้ว โดยเพียงเเค่ต่อเข้ากับโทรศัพท์มือถือก็ใช้ได้

นักวิจัยชี้ว่า ข้อดีของการตรวจมะเร็งวิธีนี้คือเป็นอุปกรณ์อย่างง่าย แทบไม่ต้องใช้ทรัพยากรใดๆ เลย นอกจากนี้ ทีมนักวิจัยยังคาดว่าอาจนำไปใช้ตรวจเฝ้าระวังการหวนคืนของมะเร็งได้ด้วย แม้ยังไม่ได้ทดลองในเรื่องนี้ก็ตาม

ในขั้นต่อไป ทีมนักวิจัยออสเตรเลียจะทำการทดลองกับมนุษย์ เพื่อศึกษาว่าจะสามารถตรวจคัดกรองมะเร็งได้ล่วงหน้ามากเเค่ไหน เเละการตรวจนี้สามารถนำไปใช้วัดประสิทธิภาพของการบำบัดมะเร็งได้หรือไม่

นอกจากนี้ ทีมนักวิจัยยังจะศึกษาด้วยว่ามีความเป็นไปได้มากแค่ไหนที่จะใช้สารคัดหลั่งจากร่างกายชนิดต่างๆ ในการตรวจหามะเร็งประเภทต่างๆ ตั้งเเต่ระยะเริ่มต้นจนถึงระยะลุกลาม

(เรียบเรียงโดยทักษิณา ข่ายแก้ว วีโอเอภาคภาษาไทยกรุงวอชิงตัน)","https://www.stkc.go.th/sites/default/files/stiarticle_images/1545625190.jpg"
"1436","การวิจัยชี้ฉลามออสเตรเลียมีจำนวนลดลงอย่างมาก","Mon, 2018-12-24 11:13","http://www.stkc.go.th/node/1436","วิทยาศาสตร์ธรรมชาติ","","รายงานการศึกษาวิจัยฉบับใหม่ เรียกร้องให้มีการป้องกันที่ดีขึ้นสำหรับฉลามสายพันธุ์ที่ถูกคุกคามในน่านน้ำออสเตรเลีย เนื่องจากตัวเลขฉลามบางสายพันธุ์ตามชายฝั่งรัฐควีนส์แลนด์ทางตะวันออกเฉียงเหนือของประเทศมีจำนวนลดลงกว่า 90% ในช่วงห้าทศวรรษที่ผ่านมา

ออสเตรเลียมีฉลามประมาณ 170 สายพันธุ์จากประมาณ 440 สายพันธุ์ทั่วโลก ฉลามพยาบาลสีขาวและสีเทาตัวใหญ่ถูกระบุว่าเป็นสายพันธุ์ที่กำลังถูกคุกคามในน่านน้ำออสเตรเลีย

นักวิจัยจากมหาวิทยาลัยควีนส์แลนด์และมหาวิทยาลัยกริฟฟิธ ได้วิเคราะห์ข้อมูลจากโปรแกรมการควบคุมปลาฉลามเพื่อวัดการเปลี่ยนแปลงของประชากรในช่วงห้าทศวรรษที่ผ่านมา เนื่องจากมีการใช้ตาข่ายและตะขอเกี่ยวเหยื่อล่อฉลามในควีนส์แลนด์เพื่อช่วยให้บรรดานักว่ายน้ำและนักเล่นกระดานโต้คลื่นลดความเสี่ยงต่อการถูกฉลามโจมตี

คณะนักวิจัยได้พิจารณาจำนวนฉลามขาว ฉลามเสือ ฉลามหัวฆ้อน และฉลามวาฬที่จับได้ระหว่างช่วงต้นทศวรรษที่ 1960 จนถึงปีค.ศ. 2016

George Roff จากมหาวิทยาลัยควีนส์แลนด์ซึ่งเป็นหนึ่งในผู้เขียนรายงานการวิจัยฉบับนี้กล่าวว่าสิ่งที่พวกเขาค้นพบเป็นเรื่องที่น่าตกใจ

เขากล่าวว่า สิ่งที่นักวิจัยค้นพบในช่วง 50 ปีที่ผ่านมา คือ ฉลามซึ่งอยู่ที่ส่วนยอดสุดของห่วงโซ่อาหารตามชายฝั่งรัฐควีนส์แลนด์มีจำนวนลดลงอย่างรวดเร็ว กล่าวคือ ฉลามที่อยู่ตามธรรมชาติมีจำนวนลดลงระหว่าง 74 ถึง 92 เปอร์เซ็นต์ และในขณะเดียวกันฉลามยังมีขนาดเล็กลงอีกด้วย ดังนั้นตามชายฝั่งควีนส์แลนด์จึงมีฉลามตัวเล็กลง และน้อยลงกว่าเมื่อ 50 ปีที่แล้ว ซึ่งรวมถึงปลาฉลามหัวฆ้อน ซึ่งใกล้จะสูญพันธุ์ทั่วโลก ก็มีจำนวนลดลง 92 เปอร์เซนต์

และที่สำคัญฉลามขาวซึ่งถูกระบุว่ามีความเสี่ยงสูง ก็ไม่ได้แสดงให้เห็นถึงสัญญาณการฟื้นตัว แม้ว่าจะมีการป้องกันต่างๆ ตลอดช่วงสองทศวรรษที่ผ่านมาเพื่อยุติการจับปลาฉลามก็ตาม

นักวิจัยกล่าวโทษว่าการจับปลามากเกินไปเป็นสาเหตุที่ทำให้ปลาฉลามหัวฆ้อนและปลาฉลามขาวยักษ์มีจำนวนลดลงอย่างฉับพลัน จำนวนที่ลดลงที่เห็นได้อย่างชัดเจนนี้เป็นตัวบ่งชี้ว่าสภาพโดยรวมของมหาสมุทรก็แย่ลงด้วย และว่าควรจะมีการป้องกันฉลามบางสายพันธุ์ให้ดียิ่งขึ้น

นักวิทยาศาสตร์ยืนกรานว่า แม้ว่าจะมีปัจจัยต่างๆ เช่นการเปลี่ยนแปลงของสภาพภูมิอากาศซึ่งมีผลกระทบต่อจำนวนปลาฉลาม แต่ก็ยังไม่สามารถอธิบายถึงระดับของการลดลงได้

เมืองต่างๆ ในออสเตรเลียได้พยายามหาแนวทางในการลดความเสี่ยงต่อการถูกฉลามโจมตี เจ้าหน้าที่ในรัฐนิวเซาธ์เวลส์ สนับสนุนวิธีการที่ใช้เทคโนโลยีชั้นสูงในการยับยั้งและตรวจจับปลาฉลาม ซึ่งรวมไปถึงโดรนซึ่งใช้ปัญญาประดิษฐ์ในการหาตำแหน่งของฉลามที่อยู่ใกล้ๆ กับนักเล่นกระดานโต้คลื่น","https://www.stkc.go.th/sites/default/files/stiarticle_images/1545624796.jpg"
"1435","ภาวะโลกร้อน ดันราคาเห็ดทรัฟเฟิลพุ่งกิโลละ 8 หมื่นบาท","Mon, 2018-12-24 11:11","http://www.stkc.go.th/node/1435","วิทยาศาสตร์ธรรมชาติ","","การเปลี่ยนแปลงสภาพอากาศ เตรียมส่งผลรุนแรงไปถึงเมนูอาหารทั่วโลกกันแล้ว อย่างเห็ดทรัฟเฟิล ราชาแห่งเห็ดที่มูลค่ายิ่งกว่าทองคำ และเป็นส่วนผสมชั้นเลิศของเมนูตะวันตกมากมาย จะได้รับผลกระทบอย่างหนักจากภาวะโลกร้อน

การเปิดเผยของ พอล โธมัส ผู้ทำการศึกษาผลกระทบจากการเปลี่ยนแปลงสภาพอากาศ จาก University of Sterling ยืนยันว่า ภาวะโลกร้อนจะส่งผลต่อผลผลิตเห็ดทรัฟเฟิลให้ลดลงราว 78-100 เปอร์เซนต์ ซึ่งจะทำให้ราคาทรัฟเฟิลพุ่งสูงขึ้นไปอีก

ในการศึกษาของนายโธมัส คาดว่า ในช่วงหน้าแล้ง ราคาทรัฟเฟิลอาจปรับตัวสูงถึง 2,500 ดอลลาร์ หรือราว 80,000 บาทต่อกิโลกรัมได้เลยทีเดียว

A twin white truffle weighing a total of 1 kilograms is pictured after being sold for 100,000 euros to a buyer from Hong Kong during the World Alba White Truffles Auction in Grinzane Cavour in northwestern Italy, Nov. 9, 2014.","https://www.stkc.go.th/sites/default/files/stiarticle_images/1545624667.jpg"
"1403","วันปฏิบัติการด้านสภาพภูมิอากาศสากล (International Day of Climate Action)","Fri, 2018-12-07 11:15","http://www.stkc.go.th/node/1403","วิศวกรรมศาสตร์และเทคโนโลยี","","

ในวันที่ 24 ตุลาคม ของทุกปี สมาชิกสหประชาชาติ ได้ตกลงร่วมกันให้วันนี้เป็นวันปฏิบัติการด้านสภาพภูมิอากาศสากล (The International Day of Climate Action) โดยผู้คนใน 180 ประเทศทั่วโลก จะร่วมดำเนินกิจกรรมต่างๆ เพื่อต่อสู่กับการเปลี่ยนแปลงสภาพภูมิอากาศ ตั้งแต่ การปลูกต้นไม้ การดำน้ำ การปีนเขา ข้ามสะพาน ไปจนถึงการร่ายรำกลางถนน เพื่อเรียกร้องข้อตกลงการเปลี่ยนแปลงสภาพภูมิอากาศ เพื่อนำเสนอในที่ประชุมสหประชาชาติที่โคเปนเฮเกนในเดือนธันวาคมของทุกปี  กิจกรรมดังกล่าว จะถูกบันทึกภาพและวิดีโอสั้นๆ เพื่อลงในเว็บ 350.org ซึ่งเป็นองค์กรไม่หวังผลกำไร และเป็นองค์กรที่ขับเคลื่อนแคมเปญนี้ 

บิล แมคคิบเบน (Bill McKibben) ผู้ก่อตั้ง 350.org กล่าวว่า “เราได้แสดงให้โลกเห็นว่า การร่วมกันขับเคลื่อนด้านสภาพภูมิอากาศทั่วโลกมีความเป็นไปได้ และเป็นวาระใหม่ในการประชุมเรื่องสภาพภูมิอากาศของสหประชาชาติในกรุงโคเปนเฮเกนในเดือนธันวาคมนี้” 

เลข 350 ขององค์กร 350.org มีที่มาคือ 350 เป็นเลขเป้าหมายในการดำเนินการด้านสภาพภูมิอากาศ โดยเมื่อ 200 ปีก่อน ระดับคาร์บอนไดออกไซด์อยู่ที่ 275 ppm (ปริมาณของคาร์บอนไดออกไซด์ คือค่าวัดหลักในการพูดถึงการเปลี่ยนแปลงสภาพภูมิอากาศ โดยยิ่งมีปริมาณค่าคาร์บอนไดออกไซด์สูง ยิ่งแสดงให้เห็นถึงปริมาณสะสมของคาร์บอนไดออกไซด์ในชั้นบรรยากาศโลก อันนำไปสู่การเปลี่ยนแปลงสภาพภูมิอากาศ (Climate Change) ซึ่งส่งผลกับโลกของเราตามมา) ต่อมาเมื่อเข้าสู่ช่วงปฏิวัติอุตสาหกรรม (ค.ศ.1800 เป็นต้นมา) ปริมาณของก๊าซคาร์บอนไดออกไซด์เพิ่มขึ้นถึง 390 ppm และความเข้มข้นคาร์บอนไดออกไซด์จะเพิ่มขึ้น 2 ppm ต่อปี โดย 350 ppm เป็นเป้าหมายของปริมาณก๊าซคาร์บอนไดออกไซด์โลก เนื่องจากในปี พ.ศ. 2550 คณะกรรมการระหว่างรัฐบาลว่าด้วยการเปลี่ยนแปลงสภาพภูมิอากาศ (Intergovernmental Panel on Climate Change : IPCC) ได้ประกาศการประเมินปริมาณก๊าซคาร์บอนไดออกไซด์ว่าอยู่ที่ 450 ppm ซึ่งปริมาณ 350 ppm จึงเป็นปริมาณเป้าหมายของการลดปริมาณก๊าซคาร์บอนไดออกไซด์   

ดร.อ็อกซานา ทาราโซวา (Oxana Tarasova) หัวหน้าโครงการดูแลชั้นบรรยากาศโลกของ องค์การอุตุนิยมวิทยาโลก (World Meteorological Organization : WMO) กล่าวในปี ค.ศ. 2016 ว่า ""ก๊าซคาร์บอนไดออกไซด์ในชั้นบรรยากาศที่เพิ่มขึ้นในปี ค.ศ. 2016 เพิ่มขึ้นมากที่สุดในรอบ 30 ปี โดยการเพิ่มขึ้นครั้งใหญ่ก่อนหน้านี้มีขึ้นในช่วงที่เกิดปรากฏการณ์เอลนีโญในปี ค.ศ. 1997 - 1998 ซึ่งเอลนีโญส่งผลให้เกิดความแห้งแล้งและทำให้อัตราการดูดซับก๊าซคาร์บอนไดออกไซด์ของต้นไม้ลดลง"" 

แปลและเรียบเรียง โดย อานุภาพ สกุลงาม จาก https://unngls.org/index.php/un-ngls_news_archives/2009/981-international-day-of-climate-action และ https://www.bbc.com/thai/international-41801817 
ดูรายละเอียดเพิ่มเติมขององค์กร 350.org ที่ https://350.org/","https://www.stkc.go.th/sites/default/files/stiarticle_images/1544156151.jpg"
"1402","ทำไมกระทงถึงลอยน้ำได้ ?","Fri, 2018-12-07 11:11","http://www.stkc.go.th/node/1402","วิทยาศาสตร์ธรรมชาติ","","ลอยกระทง เป็นประเพณีไทยที่สืบทอดต่อกันมาอย่างช้านาน และจัดขึ้นทุกปีในคืนวันเพ็ญขึ้น ๑๕ ค่ำเดือน ๑๒ ซึ่งเป็นวันที่พระจันทร์เต็มดวงและเป็นช่วงที่น้ำหลากเต็มตลิ่ง โดยจะมีการนำดอกไม้ ธูป เทียนหรือสิ่งของใส่ลงในสิ่งประดิษฐ์รูปต่าง ๆ ที่ลอยน้ำได้ เช่น กระทง เรือ แพ ดอกบัว ฯลฯ แล้วนำไปลอยตามลำน้ำ โดยมีวัตถุประสงค์และความเชื่อต่างๆกัน  แต่เราเคยสงสัยหรือสังเกตกันหรือไม่ว่า ทำไมกระทงเหล่านั้นถึงลอยน้ำได้ เรื่องนี้สามารถอธิบายได้ด้วยหลักทางฟิสิกส์ที่เรียกว่า แรงลอยตัวหรือแรงพยุง และความหนาแน่นของวัตถุ

แรงลอยตัวหรือแรงพยุง (Buoyancy force, FB) เป็นแรงดันที่ของเหลวกระทำต่อวัตถุในทิศทางตรงกันข้ามกับน้ำหนักของวัตถุ ตามธรรมชาติแล้ววัตถุจะถูกดึงลงด้วยแรงโน้มถ่วงของโลก (Gravity force) แต่ด้วยแรงลอยตัวนี้เองที่ทำให้วัตถุไม่จมลงไป นอกจากนี้ การลอยตัวของวัตถุยังขึ้นอยู่กับความหนาแน่น (Density) ของวัตถุนั้นและของเหลวที่วัตถุนั้นอยู่อีกด้วย เช่น ไม้ชิ้นหนึ่งมีความหนาแน่น 0.9 g/cm3 สามารถลอยได้ในน้ำซึ่งมีความหนาแน่น 1 g/cm3 ดังนั้น การที่กระทงสามารถลอยตัวอยู่ในน้ำได้  เนื่องจาก วัสดุหรือสิ่งที่เรานำมาใช้ในการทำกระทงนั้นมีความหนาแน่นน้อยกว่าน้ำ และน้ำก็มีแรงดันวัตถุให้ลอยขึ้นมาซึ่งก็คือ แรงลอยตัวหรือแรงพยุง นั่นเอง โดยแรงนี้จะขึ้นอยู่กับปริมาณของน้ำที่ถูกวัตถุนั้นแทนที่ ยิ่งถ้ากระทงมีปริมาตรหรือพื้นที่ผิวสัมผัสกับน้ำมากเท่าไหร่ ความหนาแน่นของกระทงจะยิ่งลดลง แรงลอยตัวหรือแรงพยุงก็จะยิ่งเพิ่มขึ้น กระทงจึงสามารถลอยตัวอยู่บนผิวน้ำได้ ดังนั้น หากเราทำกระทงให้มีขนาดใหญ่ และมีขอบโค้งขึ้นมาเหมือนกับเรือ กระทงนั้นก็จะยิ่งลอยตัวได้ดีเลยทีเดียว




หลายคนคงจะเคยใช้ต้นกล้วยนำมาทำเป็นกระทง ก็เพราะว่าลำต้นของต้นกล้วยนั้นมีช่องว่างอยู่มาก ทำให้มีความหนาแน่นน้อยกว่าน้ำ จึงลอยน้ำได้นั่นเอง ดังนั้น ลอยกระทงปีนี้เราควรเลือกใช้กระทงที่ทำมาจากวัสดุธรรมชาติ เช่น ต้นกล้วย ใบตอง ดอกไม้จริง ไม้กลัด เปลือกแตงโม กะลามะพร้าว หรือวัสดุที่ย่อยสลายได้ง่าย ก็จะช่วยให้การลอยกระทงสร้างมลพิษต่อสิ่งแวดล้อมน้อยที่สุดและเป็นการอนุรักษ์ประเพณีวัฒนธรรมที่ดีงามของไทยต่อไป","https://www.stkc.go.th/sites/default/files/stiarticle_images/1544156023.jpg"
"1401"," ศาสตร์พระราชา กับ วันดินโลก","Fri, 2018-12-07 11:08","http://www.stkc.go.th/node/1401","วิทยาศาสตร์ธรรมชาติ","","“...เมื่อสภาพดินแข็งควรระเบิดหน้าดินให้ทะลุ กระทุ้งให้ดินข้างล่างเป็นรู นำกระถินมาปลูก แล้วไถพลิกดินชั้นล่างขึ้นมา ต้นกระถินซึ่งถูกกลบลงไปจะกลายเป็นปุ๋ยอย่างดี ดีกว่าการใช้ปุ๋ยคอก ในระยะเวลาเพียง 2 ปี ดินจะอยู่ในสภาพที่เพาะปลูกพืชได้...”

พระราชดำรัส ณ ศูนย์ศึกษาการพัฒนาภูพานอันเนื่องมาจากพระราชดำริ จ.สกลนคร
26 พฤศจิกายน 2533

ศาสตร์พระราชา กับ วันดินโลก


จากการประชุมวิทยาศาสตร์ทางดินของโลก ครั้งที่ 17 ณ กรุงเทพมหานคร ในปี พ.ศ.2545 มีนักวิทยาศาสตร์ทางดินจากทั่วโลกมาร่วมประชุม และมีการจัดนิทรรศการพระราชกรณียกิจของพระบาทสมเด็จพระปรมินทรมหาภูมิพลอดุลยเดช ที่เกี่ยวข้องกับทรัพยากรดิน ทำให้ผู้เข้าร่วมประชุมประจักษ์ถึงพระวิสัยทัศน์ในการบริหารทรัพยากรดินอย่างยั่งยืน ทรงเป็นพระมหากษัตริย์ที่สนพระราชหฤทัยในวิทยาศาสตร์ทางดิน และผลงานของพระองค์เป็นที่ยอมรับทั้งในและต่างประเทศ และในการประชุมครั้งนี้ คณะกรรมการสหภาพวิทยาศาสตร์ทางดินนานาชาติ มีมติให้วันที่ 5 ธันวาคม ซึ่งเป็นวันคล้ายวันพระราชสมภพของพระบาทสมเด็จพระปรมินทรมหาภูมิพลอดุลยเดช เป็น วันดินโลก  เพื่อสดุดีพระเกียรติคุณของพระองค์ และใช้วันนี้เป็นวันรณรงค์ให้ชาวโลกตระหนักถึงความสำคัญของทรัพยากรดินที่มีต่อความอยู่รอดของมวลมนุษยชาติและสภาพแวดล้อม รวมถึงความจำเป็นต้องมีการจัดการทรัพยากรที่ดินอย่างยั่งยืน

ดิน เป็นวัตถุธรรมชาติที่ปกคลุมผิวโลกอยู่บางๆ เกิดขึ้นจากผลของการแปรสภาพหรือ ผุพังของหินและแร่ และอินทรียวัตถุผสมคลุกเคล้ากัน ด้วยความที่ดินเป็นอินทรียวัตถุ จึงทำให้ดินเปลี่ยนแปลงได้ตามสภาพพื้นที่ และการใช้ที่ดิน แนวทางการจัดการดินของพระบาทสมเด็จพระปรมินทรมหาภูมิพลอดุลยเดช มีหลายแนวทาง ซึ่งสามารถดำเนินการได้จริง และให้ผลอย่างเป็นรูปธรรมกับดิน  




ห่มดิน : ส่งความรักให้กับดิน
ดินเปลือยเปล่าที่ไม่มีพืชปลูกคลุมอยู่ ก็เหมือนกับดินที่ไม่ได้รับการดูแลและได้รับความรัก หากปล่อยไว้นานวัน ความอุดมสมบูรณ์และจุลินทรีย์ที่มีประโยชน์ในดินจะตาย ส่งผลให้ดินไม่มีคุณภาพ ปลูกพืชไม่ได้ผล พระบาทสมเด็จพระปรมินทรมหาภูมิพลอดุลยเดช พระราชทานแนวพระราชดำริในการดูแลและรักษาดินนั่นคือ การห่มดิน เพื่อให้ดินมีความชุ่มชื้นและจุลินทรีย์ทำงานได้ดีทำให้ดินมีแร่ธาตุเพิ่มขึ้น มีความอุดมสมบูรณ์ การห่มดินจึงเปรียบได้กับการห่มความรักและเอาใจใส่ดิน 

วิธีการห่มดิน 
ใช้ฟาง เศษใบไม้ เศษหญ้า หรือ พรมใยปาล์ม (wee drop) ที่ทำมาจากปาล์มที่ผ่านการรีดน้ำมันแล้วมาตะกุยให้เป็นเส้นๆ นำมาคลุมดินบริเวณโคนต้นไม้อย่างต่อเนื่องตลอดแปลง

 


แกล้งดิน : ทำให้ดินเป็นกรดก่อนแล้วจึงใช้
ในปี พ.ศ. 2524 พระบาทสมเด็จพระปรมินทรมหาภูมิพลอดุลยเดช เสด็จเยี่ยมราษฎรในเขต จ.นราธิวาส ทรงพบว่าพื้นที่พรุแปรสภาพเป็นดินเปรี้ยวจัด จึงทรงพระราชทานแนวพระราชดำริ แก้ปัญหาดินเปรี้ยวโดยการขังน้ำไว้ในพื้นที่จนเกิดปฏิกิริยาเคมีทำให้ดินเปรี้ยวจัดจนถึงที่สุดก่อน แล้วจึงระบายน้ำออก และปรับสภาพฟื้นฟูดินด้วยปูนขาวจนดินมีสภาพดีที่จะใช้ในการเพาะปลูกได้



ล้างความเค็มในดิน ลดดินเค็ม
ดินเค็ม เป็นดินที่มีเกลืออยู่ในดินเป็นจำนวนมาก จากแนวพระราชดำริของพระบาทสมเด็จพระปรมินทรมหาภูมิพลอดุลยเดช จึงเป็นที่มาของโครงการแก้ไขปัญหาดินเค็มบริเวณห้วยบ่อแดง อ.บ้านม่วง จ.สกลนคร ซึ่งมีการขุดลอกแหล่งน้ำสาธารณะ เพื่อขนย้ายคราบเกลือที่สะสมอยู่บนดิน และทำการล้างดินในลำห้วยเพื่อให้เกลือเจือจาง และสามารถใช้ประโยชน์จากแหล่งน้ำนั้นได้ และจากแนวพระราชดำรินี้ นำไปสู่วิธีการต่อยอดและประยุกต์ใช้กับระบบชลประทานอีกด้วย

หญ้าแฝก : กำแพงมีชีวิต
พระบาทสมเด็จพระปรมินทรมหาภูมิพลอดุลยเดช ทรงเห็นความสำคัญของการอนุรักษ์ดิน ซึ่งถือเป็นทรัพยากรพื้นฐานของชีวิตคนทุกคน ทรงมีพระราชดำริในการปลูกหญ้าแฝกด้วยทรงเห็นถึงคุณประโยชน์ของหญ้าแฝก ในเรื่องการลดการชะล้างพังทลายของดิน ช่วยเก็บกักตะกอนดินบนพื้นที่ลาดชัน และยังช่วยฟื้นฟูทรัพยากรดินเนื่องจากหญ้าแฝกมีคุณสมบัติที่สามารถเติบโตได้ดีในสภาพดินที่มีสารพิษ


หญ้าแฝก เป็นพืชใบเลี้ยงเดี่ยวตระกูลเดียวกับข้าวโพด พบกระจายอยู่ทั่วไปตามธรรมชาติ ลักษณะเด่นของหญ้าแฝกคือ มีระบบรากยาวแน่นช่วยในการอุ้มน้ำ แตกหน่อรวมเป็นกอแต่ไม่แผ่ขยายด้านข้าง และสามารถปรับทนกับสภาพดินต่างๆได้ดี  

สร้างของดีบนของเลว
ดินดาน ดินแข็ง และดินลูกรัง เป็นดินเนื้อละเอียด มีน้ำหนักมาก น้ำและอากาศผ่านเข้าออกได้ยาก ในฤดูแล้งดินจะแห้งแข็งแตกระแหง รากไม้แทรกเข้าไปได้ยาก จึงปลูกพืชไม่ไม่ดี พระบาทสมเด็จพระปรมินทรมหาภูมิพลอดุลยเดช พระราชทานแนวพระราชดำริ   สร้างของดีบนของเลว ช่วยฟื้นฟูให้ที่ดินที่เสื่อมโทรม สามารถปลูกพืชได้ แปรสภาพเป็นพื้นที่เขียวชะอุ่มและมีสภาพแวดล้อมดีขึ้นอย่างเห็นได้ชัด 


แนวทางการสร้างของดีบนของเลว 
- สร้างอ่างเก็บน้ำตามลำน้ำหลัก เพื่อเก็บกักน้ำรักษาความชุ่มชื้น
- ปรับปรุงดินโดยใช้ปุ๋ยหมัก ปุ๋ยพืชสด และปลูกพืชตระกูลถั่วแล้วไถกลบ
- ปลูกหญ้าแฝกขวางแนวลาดเทขนานกันหลายๆ แนว เพื่อป้องกันไม่ให้หน้าดินถูกชะล้างพังทลาย





 ","https://www.stkc.go.th/sites/default/files/stiarticle_images/1544155724.jpg"
"1400","รู้หรือไม่ “เราไม่สามารถกลืนอาหารและหายใจพร้อมกันได้”","Fri, 2018-12-07 11:05","http://www.stkc.go.th/node/1400","วิทยาศาสตร์ธรรมชาติ","","


สิ่งที่ร่างกายของคนเราไม่สามารถทำได้ คือหายใจและกลืนอาหารไปพร้อม ๆ กัน เพราะกระบวนการกลืนจะไปยับยั้งกระบวนการหายใจ 
ด้วยการปิดกั้นอากาศไม่ให้ผ่านเข้าไป ขณะที่อาหารเคลื่อนจากปากไปยังคอหอยและผ่านไปที่กระเพาะอาหาร


เรียบเรียงโดย : นายมงคล คุ้มวงศ์","https://www.stkc.go.th/sites/default/files/stiarticle_images/1544155519.jpg"
"1399","ทำความรู้จัก ""น้ำหอม""","Fri, 2018-12-07 11:02","http://www.stkc.go.th/node/1399","วิทยาศาสตร์การแพทย์","","กลิ่นกายที่หอมชวนหลงใหลเป็นเสน่ห์อย่างหนึ่งที่มนุษย์ตั้งแต่ในยุคโบราณถึงปัจจุบันนั้น ต้องการที่จะมี จึงได้มีการรังสรรค์น้ำหอมกลิ่นต่าง ๆ 
ขึ้นมาเพื่อสร้างเสน่ห์ให้กับตนเอง ด้วยการฉีดพรมลงบนเสื้อผ้าหรือร่างกาย โดยเชื่อกันว่าการฉีดน้ำหอมลงบนจุดชีพจร เป็นจุดที่จะทำให้
น้ำหอมนั้นส่งกลิ่นได้ดีและติดทนนานที่สุด แต่สาเหตุเป็นเพราะอะไรนั้น วันนี้เรามีคำตอบมาให้ทราบกัน 

น้ำหอมมีส่วนผสมหลักอยู่ 2 อย่างคือ น้ำมันหอมจากการสกัดจากดอกไม้หรือสัตว์และเจือจางด้วยแอลกอฮอล์ ปัจจุบันแบ่งออกเป็น 3 ชนิดหลัก ๆ 
ตามความเข้มข้นของกลิ่นน้ำมันหอมคือ Eau Perfume (EdP) ซึ่งมีความเข้มข้นของน้ำมันหอมมากที่สุด รองลงมาคือ Eau Toilette (EdT) 
และ Eau Cologne (EdC) ซึ่งมีความเข้มข้นของน้ำมันหอมน้อยที่สุด โดยคุณสมบัติของน้ำมันหอมจะมีการกระจายตัวของกลิ่นได้ดี ในที่ที่มีอุณหภูมิอุ่น 
สำหรับร่างกายของมนุษย์บริเวณตรงจุดชีพจรเป็นบริเวณที่มีอุณหภูมิอุ่น เพราะมีการหมุนเวียนเลือดและมีอัตราการเต้นของชีพจรเป็นจังหวะอยู่ตลอดเวลา
เพราะฉะนั้นการฉีดน้ำหอมลงบนจุดชีพจร ซึ่งเป็นบริเวณที่มีอุณหภูมิอุ่นนั้น จึงเป็นตัวช่วยกระตุ้นความหอมของน้ำหอมฟุ้งกระจาย
และยังสามารถดูดซับความหอมไว้ใต้ผิวหนังได้ดีอีกด้วย

แหล่งที่มาข้อมูล : http://www.oknation.net/blog/IVY/2007/02/27/entry-1
http://student.nu.ac.th/rainy_flower/web_perfume/knownledge1_perfume.asp
http://www.missblooming.com/article","https://www.stkc.go.th/sites/default/files/stiarticle_images/1544155353.jpg"
"1398","เรื่อง กล้วย ตัวช่วยให้หลับสบาย","Fri, 2018-12-07 10:56","http://www.stkc.go.th/node/1398","วิทยาศาสตร์ธรรมชาติ","","


กล้วยเป็นแหล่งอาหารที่ราคาถูก แต่อุดมไปด้วยสารอาหาร วิตามินและแร่ธาตุที่ช่วยในการการนอนหลับได้เป็นอย่างดี เช่น แมกนีเซียมและโพแทสเซียม ที่ช่วยในการคลายกล้ามเนื้อ นอกจากนี้ กล้วยยังมี ทริปโตแฟน(tryptophan) ซึ่งเป็นกรดอะมิโนที่เป็นส่วนประกอบสำคัญของการสร้าง เซเรโทนิน (serotonin) ซึ่งเป็นสารสื่อประสาทที่ควบคุมการนอนหลับ ซึ่งถ้าหากร่างกายของเรามีระดับเซโรโทนินลดลง จะส่งผลให้รู้สึกกระสับกระส่าย นอนไม่หลับ และทำให้เกิดอาการอ่อนเพลียขึ้น ดังนั้น การรับประทานกล้วยหอมหรือกล้วยน้ำว้าก่อนนอนจึงเปรียบเสมือนการเติมเซโรโทนินให้กับร่างกาย ทำให้ร่างกายและสมองของเรารู้สึกผ่อนคลายและทำให้เราหลับง่ายขึ้น ดังนั้น หากคืนไหนที่เรานอนไม่หลับ การทานกล้วยก็อาจเป็นอีกตัวช่วยหนี่งที่ทำให้เรานอนหลับได้อย่างสบายตลอดค่ำคืน","https://www.stkc.go.th/sites/default/files/stiarticle_images/1544155019.jpg"
"1397","ทำไมหูถึงอื้อ เวลาขึ้นเครื่องบิน","Thu, 2018-12-06 13:27","http://www.stkc.go.th/node/1397","วิทยาศาสตร์ธรรมชาติ","","อาการปวดหูหรือหูอื้อเวลาขึ้นเครื่องบิน สาเหตุหลักนั้นมาจากความดันอากาศนั่นเอง โดยปกติแล้วความดันอากาศในหูชั้นกลางจะเท่ากันกับความดันอากาศภายนอกหู แต่ในขณะที่เครื่องบินมีการเพิ่มหรือลดระดับความสูงอย่างรวดเร็ว จะทำให้ความดันอากาศภายในกับภายนอกเครื่องบินไม่เท่ากัน ซึ่งส่งผลต่อแรงดันในช่องหู โดยขณะที่เครื่องบินขึ้น แรงดันอากาศภายในหูจะมากกว่าภายนอกหูจึงดันให้แก้วหูโป่งออก ในทางกลับกันเมื่อเครื่องบินลง แรงดันอากาศจากภายนอกที่มากกว่าจะดันให้แก้วหูยุบตัวลง จึงเป็นที่มาของอาการปวดหูหรือหูอื้อนั่นเอง ดังนั้น วิธีการปฏิบัติตัวเพื่อหลีกเลี่ยงอาการหูอื้อเวลาที่เราเดินทางด้วยเครื่องบินก็คือ ควรกลืนน้ำลายเป็นระยะ เคี้ยวหมากฝรั่งหรือขยับขากรรไกรไปมาเป็นระยะ ๆ หรือขณะเครื่องบินลง ควรบีบจมูก ปิดปาก และเป่าลมให้แก้มป่อง จะรู้สึกว่ามีลมดันขึ้นมาที่หูทำแบบนี้เป็นระยะ ๆ โดยทำตั้งแต่เริ่มลดระดับเพดานบินลง จนเครื่องถึงพื้นดิน ก็จะช่วยบรรเทาอาการหูอื้อได้



 

ที่มาข้อมูล

https://intimexchiangmai.com/%E0%B8%AB%E0%B8%B9%E0%B8%AD%E0%B8%B7%E0%B9%89%E0%B8%AD%E0%B8%9A%E0%B8%99%E0%B9%80%E0%B8%84%E0%B8%A3%E0%B8%B7%E0%B9%88%E0%B8%AD%E0%B8%87%E0%B8%9A%E0%B8%B4%E0%B8%99-%E0%B8%AD%E0%B8%B2%E0%B8%88%E0%B8%99/

https://www.springnews.co.th/lifestyle/health/392572","https://www.stkc.go.th/sites/default/files/stiarticle_images/1544077620.jpg"
"1396","DIY ถุงผ้ากันน้ำ","Thu, 2018-12-06 11:17","http://www.stkc.go.th/node/1396","วิทยาศาสตร์ธรรมชาติ","https://www.dek-d.com/education/51206/","DIY สุดเก๋ ประดิษฐ์ผ้าใบ, ถุงผ้ากันน้ำ ด้วยหลักวิทยาศาสตร์กัน
เริ่มต้นด้วยอุปกรณ์ง่ายๆ
　
1. รองเท้าผ้าใบ/กระเป๋าผ้า
2. เทียนไขสีขาว
3. ไดร์เป่าผม
　
วิธีทำ
1. นำเทียนไขมาถูกับส่วนที่เป็นผ้าให้ทั่ว
2. ใช้ไดร์ความร้อนสูงสุดเป่าลงไป ให้เทียนไขละลายบนเนื้อผ้า
3. ใช้ไดร์ลมเย็นเป่าอีกครั้ง เท่านี้รองเท้าผ้าใบหรือกระเป๋าผ้าของเราก็กันน้ำได้แล้ว  
　
ที่เราสามารถใช้เทียนไขในการเคลือบผ้าเพื่อไม่ให้เปียกน้ำ เพราะว่าเทียนไขทำมาจาก พาราฟิน แว็กซ์ (Paraffin Wax) ซึ่งเป็นเป็นผลิตภัณฑ์ปิโตรเลียมที่กลั่นแยกออกจากน้ำมันดิบ หรือก๊าซธรรมชาติ เป็นส่วนผสมของไฮโดรคาร์บอนหลายชนิด ซึ่ง พาราฟิน แว็กซ์ จะไม่ละลายในน้ำ จึงเป็นตัวช่วยที่ดีมากในการนำมาใช้กันน้ำนั่นเองครับ
　
#STKC
　
　
　","https://www.stkc.go.th/sites/default/files/stiarticle_images/1544069823.jpg"
"1393","ข้าวไรซ์เบอร์รี่ สีสันแปลกใหม่….ให้ประโยชน์อนันต์","Tue, 2018-12-04 09:43","http://www.stkc.go.th/node/1393","วิทยาศาสตร์ธรรมชาติ","","




ปัจจุบันแนวโน้มอาหารเพื่อคนรักสุขภาพกำลังได้รับความสนใจเป็นอย่างมาก เนื่องจากการมีสุขภาพที่ดีมีความสำคัญในการดำรงชีวิตของมนุษย์ และหนึ่งในวิธีการดูแลสุขภาพก็คือการใส่ใจเรื่องอาหารการกิน
โดยเฉพาะ “ข้าว” ที่มีการใช้เทคโนโลยีพัฒนาข้าวสายพันธุ์ใหม่ที่มีคุณประโยชน์มากขึ้นและเป็นทางเลือกสำหรับผู้ใส่ใจสุขภาพ นั่นคือ “ข้าวไรซ์เบอร์รี่ (Riceberry)”



   ข้าวไรซ์เบอร์รี่ (Riceberry) เป็นข้าวที่ได้จากการผสมข้ามพันธุ์ระหว่างข้าวเจ้าหอมนิลกับข้าวขาวดอกมะลิ 105 ได้รับการปรับปรุงพันธุ์โดยศูนย์วิทยาศาสตร์ข้าว มหาวิทยาลัยเกษตรศาสตร์ และคณะกรรมการวิจัยแห่งชาติ (วช.) ข้าวไรซ์เบอร์รี่มีสีม่วงเข้ม เมล็ดเรียวยาว ผิวมันวาว มีกลิ่นหอมเป็นเอกลักษณ์ และมีรสชาติอมหวานกลมกล่อมชวนรับประทาน มีสารอาหารต่าง ๆ มากมาย ที่โดดเด่นคือสารต่อต้านอนุมูลอิสระ แกมมา โอไรซานอล (-oryzanol) เบต้าแคโรทีน (β-carotene) โพลีฟีนอล (Polyphenol) มีวิตามิน แร่ธาตุที่จำเป็นต่อร่างกาย เช่น วิตามินอี วิตามินบี 1 เหล็ก สังกะสี โฟเลต และมีเส้นใยอาหารสูง ช่วยลดระดับไขมันและคอเลสเตอรอล ป้องกันโรคหัวใจ ช่วยควบคุมน้ำหนักและทำให้การทำงานของระบบขับถ่ายดีขึ้น นอกจากนี้ยังมีดัชนีน้ำตาลต่ำ-ปานกลาง ทำให้ระดับน้ำตาลในเลือดไม่เพิ่มสูงขึ้นอย่างรวดเร็ว จึงช่วยลดความเสี่ยงในการเป็นโรคเบาหวานและเหมาะสำหรับผู้ที่มีภาวะอ้วนหรือต้องการควบคุมน้ำหนักอีกด้วย


ที่มาข้อมูล : 
https://goo.gl/CCNUDR

ที่มารูปภาพ : 
https://goo.gl/Uj9OZo","https://www.stkc.go.th/sites/default/files/stiarticle_images/1543891398.jpg"
"1391","ค้นพบวิธีการล่อเหยื่อใหม่ของต้นหม้อข้าวหม้อแกงลิง","Mon, 2018-12-03 14:26","http://www.stkc.go.th/node/1391","วิทยาศาสตร์ธรรมชาติ","","ต้นหม้อข้าวหม้อแกงลิง เป็นไม้เลื้อยที่มีระบบรากตื้นและสั้น และจัดเป็นพืชกินแมลงชนิดหนึ่ง ตามปกติรูปร่างของต้นหม้อข้าวหม้อแกงลิงจะเอื้อให้แมลงตัวเล็กๆตกลงไปในตัวหม้อที่มีน้ำย่อยสำหรับย่อยสลายแมลงที่เคราะห์ร้ายตกลงไปกลายเป็นสารอาหารหล่อเลี้ยงตัวมันเอง จากการขยับขึ้นลงของฝาหม้อ แต่ไม่นานมานี้ นักวิทยาศาสตร์จากมหาวิทยาลัยบริสตอล ค้นพบวิธีการล่อเหยื่อแบบใหม่ของต้นหม้อข้าวหม้อแกงลิงสายพันธุ์ เนพเพนทีส กราซิลลิส (Nepenthes gracilis) โดยการใช้กล้องความเร็วสูงและเซนเซอร์ในการสังเกตพฤติกรรมการล่อเหยื่อพบว่า ต้นหม้อข้าวหม้อแกงลิงสายพันธุ์นี้มีฝาหม้อที่มีคุณสมบัติคล้ายสปริง ซึ่งจะเด้งกลับมาเมื่อมีแรงกระทบจากด้านบน ทำให้แมลงที่เกาะอยู่ตกลงในหม้อ และยังค้นพบอีกว่าการที่แมลงมาเกาะใต้ฝานั้นเพราะมีเกสรดอกไม้ที่ใช้สำหรับล่อเหยื่อและถูกเคลือบด้วยสารหล่อลื่นที่ทำให้การเกาะของแมลงทำได้ยาก ส่งผลให้แมลงตกลงในหม้อเมื่อเกิดการเด้งกลับของฝาหม้อ การค้นพบนี้ทำให้เราทราบว่านอกจากจะค้นพบวิธีการล่อเหยื่อแบบใหม่แล้ว สารหล่อลื่นยังจำเป็นต่อการหาเหยื่อของหม้อข้าวหม้อแกงลิงด้วยเช่นกัน

อ้างอิง:
BBC News. Plant uses raindrops to eat ants. [Online] Source: http://www.bbc.com/news/science-environment-34414284. 6 Oct 2015.
Science News. Raindrops help pitcher plants trap dinner. [Online] Source: https://www.sciencenews.org/blog/science-ticker/raindrops-help-pitcher-plants-trap-dinner. 6 Oct 2015.
[วิทยานิพนธ์] Proceedings of the National Academy of Sciences of the United States of America. Mechanism for rapid passive-dynamic prey capture in a pitcher plant. [Online] Source: http://www.pnas.org/content/early/2015/09/29/1510060112. 6 Oct 2015.","https://www.stkc.go.th/sites/default/files/stiarticle_images/1543821976.jpg"
"1383","น้องเหมียวเห็นภาพอย่างไร","Wed, 2018-11-28 09:16","http://www.stkc.go.th/node/1383","วิทยาศาสตร์ธรรมชาติ","","แมว เป็นสัตว์ที่หลายคนนิยมเลี้ยงเอาไว้เป็นเพื่อนคลายเหงา ด้วยความน่ารัก ขี้อ้อน และซุกซน ทำให้หลายคนตกหลุมรักเจ้าเหมียวพวกนี้จนกลายเป็น 
‘ทาสแมว’ ไปโดยไม่รู้ตัว 

ทาสแมว หลายคนพยายามสรรหาซื้อของเล่นน่ารัก สีสันสวยงามให้เจ้าเหมียวตัวโปรดได้เล่นกัน แต่ในความเป็นจริงแล้ว สีสันของของเล่นเหล่านั้น 
แมวไม่สามารถมองเห็นสีได้เหมือนกับมนุษย์เพราะตาของพวกมันมีเซลล์รับแสงรูปกรวยซึ่งมีหน้าที่ในการมองเห็นและรับรู้สีอยู่น้อยมาก 
นอกจากนี้สายตาของพวกมันยังสั้นและตาบอดสีแดงอีกด้วย เพราะเหตุนี้จึงทำให้ภาพที่พวกมันเห็นส่วนใหญ่จะออกไปทางสีเขียวหรือฟ้า

ถึงแม้ว่า สายตาของพวกมันจะสั้นและบอดสี พวกมันก็ยังคงมีความสามารถในการมองเห็นในมุมกว้างและในที่มืดได้ดีกว่ามนุษย์ 
นั่นเป็นเพราะว่าตาของพวกมันมีเซลล์รับแสงรูปแท่งซึ่งมีความไวต่อความเข้มของแสงระดับต่าง ๆ อยู่เป็นจำนวนมาก นอกจากนี้ยังมีการสะท้อนแสงของดวงตา 
อันเกิดจากชั้นเนื้อเยื่อพิเศษ (Tapetum lucidum) ที่วางตัวอยู่หลังจอประสาทตา (retina) ที่ทำหน้าที่เหมือนกระจกเงา สะท้อนแสงกลับไปยังเซลล์รับแสง
ในดวงตาอีกครั้ง ทำให้ตาของพวกมันวาวในที่มืดและช่วยให้พวกมันมองเห็นในที่มืดได้ดีมากยิ่งขึ้นด้วย

แหล่งที่มาข้อมูล : http://www.myquestionth.com/question/2212
http://www.vcharkarn.com/vcafe/137452
http://beamjanekwang.blogspot.com/p/blog-page_6824.html
ภาพจาก : https://s-media-cache-ak0.pinimg.com/564x/ea/82/5c/ea825cccc17ef0423566ac2e34629aa4.jpg

เรียบเรียงโดย : สมฤทัย ลอยมา","https://www.stkc.go.th/sites/default/files/stiarticle_images/1543371390.jpg"
"1380","ดวงจันทร์ มีผลกับสภาพอากาศบนโลก","Tue, 2018-11-27 09:03","http://www.stkc.go.th/node/1380","วิทยาศาสตร์ธรรมชาติ","","เมื่อมีวัตถุที่มีมวลมหาศาลอยู่ใกล้กันย่อมมีแรงดึงดูดกระทำต่อกัน หรือที่เรียกว่า แรงโน้มถ่วง ซึ่งแรงโน้มถ่วงของดวงจันทร์ทำให้เกิดแรงที่เรียกว่า 
แรงไทเดล (Tidal force) ซึ่งส่งผลต่อปรากฏการณ์น้ำขึ้น-น้ำลง นอกจากนี้ ยังส่งผลต่อความกดอากาศ อุณหภูมิเฉลี่ยของโลก และรวมถึงปริมาณน้ำฝนด้วย

จากงานวิจัยตีพิมพ์ในปี 2557 ของศาสตราจารย์โคยาม่า อาจารย์ภาควิทยาศาสตร์ชั้นบรรยากาศ มหาวิทยาลัยวอชิงตัน สหรัฐอเมริกา อธิบายว่า ความกดอากาศสูง
ขึ้นเมื่อดวงจันทร์อยู่เหนือหัวหรือใต้เท้าเรา โดยแรงโน้มถ่วงของดวงจันทร์ทำให้ชั้นบรรยากาศโป่งออก-เข้าหาดวงจันทร์ มวลของอากาศที่มารวมกันก่อให้เกิดความ
กดอากาศที่เพิ่มขึ้นและตามมาด้วย

อุณหภูมิที่เพิ่มสูงขึ้นด้วย อากาศที่มีความอุ่นย่อมสามารถรับความชื้นได้สูงขึ้น ทำให้เอื้อต่อการเกิดฝนมากขึ้น
แหล่งที่มาข้อมูล : http://www.washington.edu/news/2016/01/29/phases-of-the-moon-affect-amount-of-rainfall/


เรียบเรียงโดย : นุชจริม เย็นทรวง","https://www.stkc.go.th/sites/default/files/stiarticle_images/1543284215.jpg"
"1374","เรื่องแมว แมว ที่ทำให้คนแพ้ !!!","Mon, 2018-11-26 09:03","http://www.stkc.go.th/node/1374","วิทยาศาสตร์ธรรมชาติ","","แมว หรือ แมวบ้าน (ชื่อวิทยาศาสตร์: Felis catus) เป็นสัตว์เลี้ยงลูกด้วยนม อยู่ในตระกูล Felidae ต้นตระกูลมาจากเสือไซบีเรีย (Felis tigris altaica) 
จัดอยู่ในกลุ่มของประเภทสัตว์กินเนื้อ มีเขี้ยวและเล็บแหลมคมสามารถหดซ่อนเล็บได้เช่นเดียวกับเสือ โดยทั่วไปมีการแบ่งพันธุ์แมวออกเป็น 2 ลักษณะใหญ่ ๆ 
คือ แมวขนยาว (longhaired cat) และ แมวขนสั้น (shorthaired cat)

แมวในโลกนี้มีมากมายหลายพันธุ์ โดยเฉพาะแมวที่เป็นสัตว์เลี้ยงหรือที่เราเรียกว่า Domestic cat นั้นมีวิวัฒนาการมาจากแมวป่าในธรรมชาติจากหลายภูมิภาคของโลก 

จากผลสำรวจของ American College of Allergy, Asthama and Immunology มีคนประมาณ 10% ที่มีอาการแพ้สัตว์เลี้ยง และมีคนที่แพ้แมวมากเป็น 2 เท่าของสุนัข 
และสำหรับเด็กอายุ 6 - 19 ปี มีเด็กประมาณ 1 ใน 7 ที่แพ้แมว

ความจริงแล้ว ไม่ใช่ขนแมวที่ทำให้เกิดอาการแพ้ คนที่แพ้แมวเกือบทั้งหมด แพ้โปรตีน Felis domesticus allergen 1 เรียกย่อๆ ว่า Fel d 1 ที่อยู่ในผิวหนังของแมว 
สาเหตุที่ทำให้เกิดการแพ้แมวมากกว่าสุนัข เพราะขนาด และรูปร่างของอนุภาคโปรตีน Felis domesticus allergen 1 เรียกย่อๆ ว่า Fel d 1 ที่เล็ก และเบามาก 
มันมีขนาดเพียง 1 ใน 10 ของสารก่อภูมิแพ้ที่เป็นฝุ่น Fel.d1 จะมีอยู่ในน้ำลายและผิวหนังของแมวทุกตัว และสามารถลอยอยู่ในอากาศได้นานหลายชั่วโมง แถมยังเหนียวหนึบ 
สามารถเกาะติดกับผิวหนังมนุษย์ เสื้อผ้า และติดอยู่อย่างนั้นได้เป็นเวลานาน ทำให้สารก่อภูมิแพ้ของแมวมีอยู่ทั่วไป แม้ในสถานที่ที่ไม่มีแมวอย่าง ห้องเรียน คลินิก ทีนี้พอจะนึก
ออกหรือยังว่าเราแพ้ขนแมวได้ยังไง ก็เมื่อแมวเลียตัวเอง Fel.d1 ก็จะเคลือบอยู่ที่เส้นขนของแมว ดังนั้นไม่ว่าแมวขนสั้น ขนยาว หรือแมวไม่มีขน คุณก็เกิดอาการแพ้ได้อยู่ดี 
และสารตัวนี้ยังสะสมอยู่ได้นาน 5-6 เดือนเลยเชียวและแมวตัวผู้ โดยเฉพาะแมวที่ไม่ถูกตอน จะผลิต Fel d 1 มากกว่าแมวตัวเมีย อันเป็นผลมาจากฮอร์โมนเทสโทสเตอโรน
อาการของโรคภูมิแพ้คงไม่ต้องบอกอะไรมาก โดยมากจะรู้ๆกันอยู่ เช่น คันตามผิวหนัง คันตา คันจมูก จาม น้ำมูกไหล ไปจนถึงหายใจไม่ออก เป็นหอบหืด หายใจไม่ออก


การเตรียมตัวรับมือกับโรคภูมิแพ้
1. อย่างแรกเลยก็หมั่นทำความสะอาดทั้งที่อยู่และตัวแมว ในเมื่อเราหลีกเลี่ยงสาร Fel.d1 ไม่ได้แล้ว ก็ต้องลดปริมาณที่มีอยู่ให้น้อยลง การอาบน้ำแมวบ่อยๆ
ก็จะช่วยลดสาร Fel.d1 ที่ติดตามขนลงได้ และยังได้กำจัดไรฝุ่นหรือสารอื่นที่ก่อให้เกิดอาการแพ้ด้วย และหากพื้นห้องเป็นพรมซึ่งจะเป็นที่เก็บสะสมสารที่ก่อ
ให้เกิดอาการแพ้ได้อย่างดี ก็น่าจะเปลี่ยนเป็นพื้นเรียบๆทำความสะอาดง่าย หรือจะใช้เครื่องฟอกอากาศก็ช่วยได้ในส่วนหนึ่งเช่นกัน 

2. ใช้น้ำยากำจัดสารก่อภูมิแพ้ ซึ่งผลิตขึ้นมาเพื่อใช้เช็ดตัวและขนของสัตว์เลี้ยง เช่น แมว น้ำยานี้จะช่วยทำให้เศษผิว รังแค คราบน้ำลายหลุดออกไปอย่างมีประสิทธิภาพ 
โดยไม่ต้องอาบน้ำ เพียงเช็ดตามผิวอาทิตย์ละครั้ง เช่น Allerpet Dander-Off หรือ Aller Free บ้านเรายังไม่มีจำหน่าย

3. อย่าเลี้ยงสัตว์ในห้องนอน เพราะจะเป็นตัวแพร่สารก่อภูมิแพ้ หมอภูมิแพ้ในคนเล่าว่าถ้าผู้ป่วยโรคภูมิแพ้ได้รับอากาศบริสุทธิ์ช่วงกลางคืนขณะหลับ (8-10 ชม.) 
จะทำให้ผู้ป่วยนั้นมีความต้านทานสารก่อภูมิแพ้สูงขึ้นในเวลากลางวัน

แหล่งที่มาข้อมูล : Yahoo! News
พิชิตปัญหาสัตว์เลี้ยง : วิธีลดสารก่อภูมิแพ้จากสัตว์เลี้ยง : โดย ... ปานเทพ รัตนากร, คอลัมน์ Cat Care โดย สพ.ญ.ภควัน ศาสตรานรากุล

เรียบเรียงโดย : รักชนก บุตตะโยธี

","https://www.stkc.go.th/sites/default/files/stiarticle_images/1543197830.jpg"
"1373","ทำไมข้าวเหนียว.........ถึงเหนียว?","Thu, 2018-11-22 10:36","http://www.stkc.go.th/node/1373","วิทยาศาสตร์ธรรมชาติ","","ข้าวเหนียวเป็นอาหารจำพวกคาร์โบไฮเดรตในรูปแบบของแป้งชนิดหนึ่ง คนไทยนิยมรับประทานกันมากทั่วทุกภาคของประเทศ เพราะว่าทานแล้วอิ่มท้อง 
รับประทานได้กับอาหารหลากหลาย แถมมีรสชาติอร่อย โดยเฉพาะเมื่อทานคู่กับไก่ย่าง ส้มตำ รวมไปถึงผลไม้ เช่น มะม่วง ทุเรียน เคยสงสัยกันไหมคะว่า 
ทำไมข้าวเหนียวถึงเหนียว ไม่เหมือนกับข้าวเจ้า ความแตกต่างของข้าวสองประเภทนี้มาจากส่วนประกอบหลักในแป้งของเมล็ดข้าว โดยส่วนประกอบหลัก
ของเมล็ดข้าวเหนียวได้แก่โมเลกุลที่มีชื่อว่า อะมิโลเพคติน (amylopactin) ส่วนเมล็ดข้าวเจ้า ได้แก่ อะมิโลส (amylose) ซึ่งโมเลกุลของสารสอง
ชนิดนี้มีโครงสร้างที่แตกต่างกันชัดเจน กล่าวคือ อะมิโลเพคตินเป็นโครงสร้างแบบกิ่ง และมีพันธะไกลโคไซด์ชนิดแอลฟา 1,4 และ 1,5 เกาะอยู่ 
ขณะที่ อะมิโลสเป็นโครงสร้างแบบเส้นตรง และมีพันธะไกลโคไซด์ชนิดแอลฟา 1,4 เพียงชนิดเดียว ซึ่งโครงสร้างแบบกิ่งในเมล็ดข้าวเหนียวทำให้
การจัดเรียงโมเลกุลมีความเป็นระเบียบน้อยกว่าแบบเส้นตรง ทำให้ข้าวเหนียวอุ้มน้ำได้มากกว่าและพองตัวได้มากกว่าในน้ำร้อน 
ดังนั้นข้าวเหนียวจึงมีลักษณะเหนียวนุ่ม

แหล่งที่มาข้อมูล : Facebook Page วิทย์สนุกรอบตัว

https://www.facebook.com/witsanook/photos/a.327375767415926.1073741828.327302010756635/460382674115234/?type=3&theater

เรียบเรียงโดย : เพ็ญจันทร์ แก้วรอด","https://www.stkc.go.th/sites/default/files/stiarticle_images/1542857797.jpg"
"1372","อาหารมีผลอย่างไรกับยีน","Thu, 2018-11-22 10:34","http://www.stkc.go.th/node/1372","วิทยาศาสตร์ธรรมชาติ","","ร่างกายของมนุษย์เมื่อรับประทานอาหารเข้าไปก็จะมีกระบวนการย่อยอาหาร ดูดซึม และเผาผลาญพลังงานที่ได้จากอาหาร หรือที่เรียกว่า กระบวนการเมตาบอลิซึม
ที่เหมาะสมกับอาหารแต่ละประเภท ซึ่งอาหารหลักที่เรารับประทานเข้าไปก็มีอยู่ 5 หมู่ ประกอบไปด้วย คาร์โบไฮเดรต โปรตีน ไขมัน วิตามิน และเกลือแร่

กระบวนการเมตาบอลิซึมถูกกำหนดขึ้นโดยยีน ซึ่งระบบนี้ทำงาน 2 ทิศทางได้แก่ การย่อยโมเลกุลเพื่อ เปลี่ยนเป็นพลังงานให้กับร่างกายและสร้างสารประกอบจำเป็น
สำหรับเซลล์ระบบเมตาบอลิซึมนั้นเป็นปฏิกิริยา ทางชีวเคมีที่เกิดขึ้นภายในสิ่งมีชีวิต ปฏิกิริยานี้ยังขึ้นอยู่กับสารอาหารที่เซลล์ได้รับเข้าไปด้วย ทั้งน้ำตาล กรดอะมิโน 
ไขมัน วิตามิน ซึ่งก็มาจากอาหารที่เราบริโภคเข้าไปนั่นเอง

ดร.มาร์คุส ราลเซอร์ แห่งมหาวิทยาลัยเคมบริดจ์ ได้ศึกษาหน้าที่ของกระบวนการเมตาบอลิซึมในการทำหน้าที่พื้นฐานของเซลล์ ด้วยการเลือกใช้เซลล์ยีสต์ในการทดลอง 
เพราะยีสต์เป็นสิ่งมีชีวิตที่มีข้อมูลยีนและกลไกพื้นฐานของเซลล์ คล้ายกับในสิ่งมีชีวิตชนิดอื่น ๆ รวมถึงมนุษย์ด้วย โดยนักวิจัยได้จัดการกับระบบเมตาบอลิซึมของเซลล์ยีสต์
เพื่อศึกษาว่าการเปลี่ยนแปลงของระบบเมตาบอลิซึมนั้นมีผลกระทบกับพฤติกรรมของยีนและโมเลกุลที่ยีนสร้างอย่างไร

ผลการวิจัยพบว่า 9 ใน 10 ยีนและโมเลกุลที่ยีนสร้างขี้นมาได้รับผลกระทบจากกระบวนการเมตาบอลิซึมของเซลล์ดังนั้นหากมีการเปลี่ยนแปลงระบบเมตาบอลิซึมอาจทำให้
พฤติกรรมของยีนมีการเปลี่ยนแปลงได้ หรือมองแบบง่าย ๆ คือ สารอาหารมีผลกระทบต่อพฤติกรรมของยีนนั่นเอง

จากผลการวิจัยนี้นำไปสู่ข้อสรุปหลายข้อ รวมทั้งการรับยาเพื่อรักษาโรคเช่นในเซลล์มะเร็งที่เป็น เนื้อร้ายที่เกิดจากการกลายพันธุ์ของยีนหลายจุดนั้น ทำให้ระบบเมตาบอลิซึม
ของเซลล์แต่ละจุดเปลี่ยนไปเช่นกัน แต่ในทางตรงกันข้ามอาหารที่เรากินเข้าไปอาจเปลี่ยนพฤติกรรมของยีน เหตุผลนี้ทำให้สามารถอธิบายได้ว่าทำไม ยาบางตัวสามารถรักษา
ผู้ป่วยโรคมะเร็งได้สำหรับบางคนเท่านั้น

ภาพจาก : https://wallpaperscraft.com/download/dish_food_fork_knife_white_background_78959/1280x1024#
แหล่งที่มาข้อมูล : University of Cambridge. (2016, February 11). Could the food we eat affect our genes? Study in yeast suggests this may 
be the case. ScienceDaily. Retrieved February 14, 2016 from www.sciencedaily.com/releases/2016/02/160211111503.htm

เรียบเรียงโดย : ธนภรณ์ ก้องเสียง","https://www.stkc.go.th/sites/default/files/stiarticle_images/1542857688.jpg"
"1369","ทำความรู้จักกับ “แมงลัก","Wed, 2018-11-21 09:42","http://www.stkc.go.th/node/1369","วิทยาศาสตร์ธรรมชาติ",""," “แมงลัก” สำหรับใครที่ยังไม่เคยได้ยินคำนี้มาก่อน อาจจะคิดว่าเป็นแมงหรือแมลงหรือเปล่า? หรือหลายคนอาจจะคุ้นชินแต่กับคำว่า “เม็ดแมงลัก” แต่ยังไม่รู้จักกับ “แมงลัก” เสียที ซึ่งวันนี้เราจะพามาทำความรู้จักกันค่ะ


   “แมงลัก” คือพืชล้มลุกชนิดหนึ่ง มีลักษณะคล้าย ๆ กับต้นกะเพราหรือโหระพาที่เราคุ้นเคยกัน แต่จะมีใบเล็กกว่าสีของต้นและใบอ่อนกว่า แถมยังบอบบางและช้ำง่ายกว่าด้วยแมงลักก็สามารถนำมารับประทานได้ทั้งใบและเมล็ด โดยใบนั้นจะมีกลิ่นฉุน นำไปประกอบอาหารเช่นเดียวกับกะเพราและโหระพา ส่วนเมล็ดแมงลักหรือที่หลายคนเรียกกันว่า “เม็ดแมงลัก” นั้น สามารถนำมาทำเป็นขนมหรือผสมกับเครื่องดื่มต่าง ๆ ได้

   “แมงลัก” เป็นพืชสมุนไพรที่มีคุณค่าทางโภชนาการสูงชนิดหนึ่งเลยทีเดียว มีข้อมูลจากกรมอนามัยและกรมส่งเสริมการเกษตรระบุว่า ในใบแมงลักสด 100 กรัม มีเบต้า-แคโรทีน 590.56 ไมโครกรัม แคลเซียม 140-350 มิลลิกรัม ไขมัน 0.8 กรัม แป้ง 11.1 กรัม ฟอสฟอรัส 86 มิลลิกรัม เหล็ก 4.9 มิลลิกรัม วิตามินบี1 0.3 มิลลิกรัม วิตามินซี 78 มิลลิกรัม วิตามินเอ 10,666 มิลลิกรัม วิตามินบี2 0.14 มิลลิกรัม และให้พลังงาน 0.032 กิโลแคลอรี

   ไม่เพียงแต่ใบเท่านั้นที่ให้พลังงานน้อย เมล็ดก็ให้พลังงานน้อยเพียง 0.03 กิโลแคลอรี โดยเมล็ดจะมีลักษณะเป็นเมือกหุ้มลื่น และพองตัวได้ถึง 45 เท่าเมื่อแช่ในน้ำ ทำให้รับประทานได้ง่าย เหมาะกับผู้มีปัญหาการกลืนอาหาร ผู้ที่ต้องการลดน้ำหนัก แถมยังมีส่วนช่วยหล่อลื่นระบบขับถ่ายอีกด้วย แต่อย่าเพิ่งหลงรักเจ้าเมล็ดแมงลักนี่นะคะ เพราะหากรับประทานไม่ถูกก็มีโทษได้เช่นกัน ขอเตือนไว้ว่าต้องทานตอนที่เจ้าเมล็ดนี้แช่น้ำจนพองตัวเต็มที่แล้วเท่านั้น มิเช่นนั้นอาจก่อให้เกิดอาการท้องอืดหรือท้องผูกได้ รวมถึงห้ามรับประทานพร้อมยาหรือวิตามิน เพราะแมงลักจะดูดซับตัวยาของเราออกไปกับอุจจาระโดยที่ไม่ทันได้รับสารดังกล่าว

   เห็นแล้วใช่ไหมคะว่าแมงลักเป็นพืชที่น่ารักกับร่างกายเราขนาดไหน แต่ทุกอย่างมีทั้งคุณและโทษ ซึ่งต้องเลือกสิ่งที่เหมาะกับตัวเราในปริมาณที่เหมาะสม อย่างไรก็ตาม ควรรับประทานอาหารให้ครบ 5 หมู่ และออกกำลังกายกันอย่างสม่ำเสมอด้วยนะคะ

ที่มา: http://www.doctor.or.th/article/detail/5844
https://th.wikipedia.org/wiki/แมงลัก 

เรียบเรียงโดย: ณัฐสุดา จันทร์พฤกษา","https://www.stkc.go.th/sites/default/files/stiarticle_images/1542768126.jpeg"
"1365"," กาแล็กซีทางช้างเผือก (Milky Way galaxy)","Tue, 2018-11-20 11:34","http://www.stkc.go.th/node/1365","วิทยาศาสตร์ธรรมชาติ","","   กาแล็กซีทางช้างเผือก (Milky Way galaxy) เป็นกาแล็กซีแบบกังหันบาร์ (Barred Spiral Galaxy) ประกอบไปด้วยดาวฤกษ์ประมาณ สามแสนล้านดวง มีเส้นผ่านศูนย์กลางประมาณ เก้าแสนสี่หมื่นหกพันล้านล้านกิโลเมตร กาแล็กซีทางช้างเผือกเป็นเพียงหนึ่งในบรรดาล้าน ๆ กาแล็กซีในเอกภพ ซึ่งแต่ละกาแล็กซีจะประกอบด้วยดาวฤกษ์นับล้าน ๆ ดวง","https://www.stkc.go.th/sites/default/files/stiarticle_images/1542688445.jpg"
"1359","องค์การนาซา (NASA)  ค้นพบว่ามีการไหลของน้ำบนดาวอังคาร ","Fri, 2018-11-16 09:08","http://www.stkc.go.th/node/1359","วิทยาศาสตร์ธรรมชาติ","","นักวิทยาศาสตร์จากองค์การนาซา (NASA)  ค้นพบว่ามีการไหลของน้ำจากเทือกเขาและหุบเขาในช่วงหน้าร้อนบนดาวอังคาร น้ำที่ไหลลงมาจะทำให้ฝุ่นละอองบนดาวอังคารมีสีเข้มขึ้นอย่างเห็นได้ชัด เกิดเป็นร่องรอยของทางน้ำไหลยาวหลายร้อยเมตร ก่อนจะหายไปก่อนเข้าช่วงฤดูใบไม้ร่วงของทุกปี ในการสำรวจดาวอังคารตั้งแต่ช่วงปี พ.ศ.2513 เป็นต้นมา มีการค้นพบร่องรอยของน้ำบนดาวอังคารจำนวนมาก โดยส่วนใหญ่จะอยู่ในรูปของร่องรอยของแม่น้ำและมหาสมุทรขนาดใหญ่ และในปี พ.ศ.2554 ยานสำรวจดาวอังคาร มาร์ส รีคอนเนอรส์ซองส์ ออร์บิตเตอร์ (Mars Reconnaissance Orbiter) ขององค์การนาซา ได้ค้นพบรอยน้ำไหลตามหุบเขา ที่จะปรากฏให้เห็นในช่วงปลายฤดูใบไม้ผลิจนถึงต้นฤดูใบไม้ร่วงของทุกปี นักวิทยาศาสตร์ได้เรียกรอยทางน้ำไหลเหล่านี้ว่า แนวลายเส้นปรากฏซ้ำตามเนินลาดเอียง (Recurring Slope Lineae : RSL)  จากการสำรวจด้วยเครื่องวัดรังสี นักวิทยาศาสตร์ได้ค้นพบว่าในเส้นลาดชันเหล่านี้มีเกลือ ไฮเดรต (Hydrated Salts) อยู่ แต่บริเวณที่ไม่มีแนวเส้นลาดชันจะตรวจไม่พบสารเหล่านี้ เป็นหลักฐานสำคัญว่าเส้นลาดชันที่ปรากฏซ้ำเกิดจากการไหลของน้ำซึ่งอยู่ในสภาพของเหลว บนดาวอังคารทุกฤดูร้อน อนึง น้ำบนดาวอังคารมีความเค็มสูง จึงจะปรากฏตัวในสถานะของเหลวได้ต่อเมื่ออุณหภูมิสูงกว่า -23 องศาเซลเซียสเท่านั้น ปัจจุบันนักวิทยาศาสตร์ยังไม่ทราบว่าน้ำที่ไหลลงเนินมาจากไหน จึงกลายเป็นหัวข้อหลักในการสำรวจต่อจากนี้ การค้นพบนี้ทำให้เรามองดาวอังคารต่างไปจากเดิมที่แห้งแล้ง อีกทั้งยังให้ชวนให้จินตนาการว่าบนดาวอังคารอาจมีสิ่งมีชีวิตอื่นอยู่ หรือกระทั่งว่ามนุษย์อาจขึ้นไปดำรงชีวิตอยู่บนดาวอังคารสักวันหนึ่งก็เป็นได้

อ้างอิง:
NASA. Nasa scientists find evidence of flowing water on Mars. [Online] Source: http://www.theguardian.com/science/2015/sep/28/nasa-scientists-find-evidence-flowing-water-mars. (29 Sep 2015).","https://www.stkc.go.th/sites/default/files/stiarticle_images/1542334097.jpg"
"1356","บางครั้งเราก็ไม่เห็นภาพลวงตา..","Thu, 2018-11-15 15:12","http://www.stkc.go.th/node/1356","วิทยาศาสตร์ธรรมชาติ","","   จากประสบการณ์ของเราเกี่ยวกับตารางหมากรุก ทำให้เราเดาตามภาพได้เลยว่า ช่องหนึ่งจะต้องมีสีดำ และอีกช่องหนึ่งจะต้องมีสีขาว แต่ไม่ใช่เลย นี่คือภาพลวงตา เพราะว่าดวงตาของเราจะปรับแต่งสีและความมืด – สว่างตามสิ่งที่อยู่รอบ ๆ ดังนั้น ช่องที่ดูว่าเป็นสีขาว (ช่อง B) และถูกล้อมด้วยช่องที่มีสีดำหลายช่อง จึงทำให้เห็นว่าช่องนั้นสว่างมากขึ้น ส่วนช่องสีดำ (ช่อง A) ที่ถูกล้อมด้วยช่องสีขาวก็จะถูกปรับให้มืดลงอีก แต่จริง ๆ แล้วช่องทั้งสองมีสีเดียวกัน คือสีเทา (ดังภาพด้านขวามือ)

อ้างอิง
วารสาร Science Illustrated","https://www.stkc.go.th/sites/default/files/stiarticle_images/1542269575.jpg"
"1355","เลนส์มิวอาย (MuEye)","Thu, 2018-11-15 15:10","http://www.stkc.go.th/node/1355","วิศวกรรมศาสตร์และเทคโนโลยี",""," ในยุคสมัยแห่งการแบ่งปันเรื่องราว เราพบเห็นภาพและเรื่องราวผ่านโลกสังคมออนไลน์ได้ตลอดเวลา ใครจะคิดว่าวันหนึ่ง เราจะสามารถถ่ายภาพได้ทุกที่ทุกเวลาด้วยโทรศัพท์เพียงเครื่องเดียว ไม่เพียงแค่นั้น ภาพถ่ายจากกล้องมือถือยังสามารถถ่ายภาพวัตถุที่มีขนาดเล็กมากๆได้ ด้วยอุปกรณ์เสริมที่เรียกว่า “เลนส์มิวอาย” ซึ่งพัฒนาโดย ศูนย์เทคโนโลยีอิเล็กทรอนิกส์และคอมพิวเตอร์แห่งชาติ หรือเนคเทค โดยเลนส์มิวอายผลิตจากพอลิเมอร์และเป็นเลนส์ขนาดเล็ก สามารถนำมาใช้ติดตั้งกับกล้องบนโทรศัพท์มือถือ หรือกล้องของแท็บเล็ตได้เช่นกัน เพื่อนำมาใช้ในการขยายวัตถุที่มีขนาดเล็กมากๆ หรือใช้ในการศีกษาวิจัยสิ่งมีชีวิตขนาดเล็ก สะดวกเหมือนมีกล้องจุลทรรศน์พกพา อีกทั้งยังใช้บันทึกเป็นภาพนิ่งแล้วแบ่งปันข้อมูลภาพผ่านสังคมออนไลน์ได้อีกด้วย ปัจจุบันเน็คเทคผลิตเลนส์มิวอายออกมา 3 รุ่น ได้แก่ 25S, 50S, และ 100S ซึ่งมีกำลังขยายแตกต่างกันที่ 25, 50 และ 100 เท่า ตามลำดับ สำหรับผู้สนใจเลนส์มิวอาย ดูรายละเอียดเพิ่มเติมได้ที่เว็บไซต์ http://www.nectec.or.th/innovation/innovation-hardware-electronics/mueye.html

อ้างอิง
เนคเทค (2558). MuEye: เลนส์มิวอาย (31 ตุลาคม 2558). สืบค้นจาก http://www.nectec.or.th/innovation/innovation-hardware-electronics/mueye.html
ภาพประกอบ
http://www.nectec.or.th/innovation/innovation-hardware-electronics/mueye.html","https://www.stkc.go.th/sites/default/files/stiarticle_images/1542269455.jpg"
"1350","การกำหนดวันคลอดที่แม่นยำ","Wed, 2018-11-14 09:24","http://www.stkc.go.th/node/1350","วิทยาศาสตร์การแพทย์","","ข้อเท็จจริงของการกำหนดวันคลอดบุตรของคุณแม่ แพทย์สามารถกำหนดวันคลอดบุตรได้ถูกต้องตามกำหนดเพียง 5 เปอร์เซ็นต์เท่านั้น อีก 90 เปอร์เซ็นต์มักจะคลอดเกินวันที่แพทย์กำหนดไว้ แต่ปัจจุบันแพทย์ค้นพบวิธีที่ช่วยให้กำหนดวันคลอดลูกได้แม่นยำมากขึ้น โดยในเดือนตุลาคม พ.ศ. 2558 ศาสตราจารย์วินเซนโซ เบอร์เกลลา แห่งมหาวิทยาลัยโธมัส เจฟเฟอร์สัน ในเมืองฟิลาเดลเฟีย รัฐเพนซิลวาเนีย สหรัฐอเมริกา เสนอผลงานวิจัยในวารสารด้านสูติ-นรีเวชนานาชาติโดยทำการศึกษาวิจัยจากคุณแม่ตั้งครรภ์ทารกหนึ่งคน 735 ราย ในระยะเวลาตั้งครรภ์ 40 สัปดาห์ และทารกในครรภ์อยู่ในท่าปกติกลับหัวลง ศาสตราจารย์เบอร์เกลลาพบว่า ความยาวปากมดลูกที่หดสั้นลงสัมพันธ์กับการกำหนดวันคลอดบุตร โดยถ้าความยาวปากมดลูกสั้นกว่าปกติจะทำให้คุณแม่คลอดลูกก่อนกำหนดได้

   จากการศึกษาพบว่า ถ้าความยาวปากมดลูกยาวเกินกว่า 30 มิลลิเมตร ผู้เป็นแม่จะมีโอกาสคลอดลูก 50 เปอร์เซ็นต์ภายใน 7 วันต่อมา ถ้าความยาวปากมดลูกอยู่ที่ 10 มิลลิเมตรหรือน้อยกว่า ผู้เป็นแม่จะมีโอกาสคลอดลูกสูงถึง 85 เปอร์เซ็นต์ภายใน 7 วันต่อมา ถ้าความยาวปากมดลูกอยู่ที่ 5 มิลลิเมตรหรือน้อยกว่า ผู้เป็นแม่จะมีโอกาสคลอดลูกสูงถึง 94 เปอร์เซ็นต์ภายใน 7 วันต่อมา นายแพทย์เรโนล์ด เลมอนต์ แห่งโรงพยาบาลนอร์วิก พาร์ค กรุงลอนดอน ประเทศอังกฤษ อธิบายว่า ถ้าปากมดลูกยาวอาจทำให้การคลอดไม่ประสบความสำเร็จ จึงควรเลือกใช้วิธีผ่าตัดทำคลอดแทนดีกว่า ซึ่งจะช่วยให้แพทย์สามารถเร่งคลอดหรือภาษาทางการแพทย์เรียกว่า การชักนำการคลอด เพื่อช่วยลดปัญหาด้านสุขภาพของทารกในตอนคลอดได้ ขณะที่แพทย์หญิงซินดู ศรีนาวาส ผู้อำนวยการศูนย์สูติ แห่งโรงพยาบาลของมหาวิทยาลัยเพนซิลวาเนีย อธิบายว่าการทำนายการคลอดบุตรจากงานวิจัยนี้น่าจะเป็นวิธีที่ดีกว่าเดิม แต่อาจเร็วเกินไปที่จะนำมาใช้ทำนายกับผู้ตั้งครรภ์ทุกคน อย่างไรก็ตามงานวิจัยนี้อาจนำไปสู่การตรวจครรภ์ที่ช่วยให้ผู้หญิงมีเวลาเตรียมตัวลาคลอดล่วงหน้าได้ และทำให้เกิดความสะดวกสบายต่อการเตรียมความพร้อมในการต้อนรับสมาชิกใหม่ที่จะออกมาดูโลก 
เอกสารอ้างอิง
1. Newman, T. (2015). Are more accurate due dates for expectant mothers possible? [online] Available from: http://www.medicalnewstoday.com/articles/301605.php (29 October 2015).
2. Pearson, C. (2015). Do We Finally Have A Better Way To Predict Due Dates? It could eliminate guessing, and improve women's care. [online] Available from: http://www.huffingtonpost.com/entry/do-we-finally-have-a-better-way-to-predict-due-dates_5630ed51e4b00aa54a4c154e (29 October 2015).
3. Science Codex (2015). More precise due dates for pregnant mothers. [online] Available from: http://www.sciencecodex.com/more_precise_due_dates_for_pregnant_mothers-168398 (29 October 2015).","https://www.stkc.go.th/sites/default/files/stiarticle_images/1542162264.jpg"
"1349","ลดน้ำหนักอย่างไรห่างไกล YOYO Effect","Wed, 2018-11-14 09:22","http://www.stkc.go.th/node/1349","วิทยาศาสตร์การแพทย์",""," หลายคนคงเคยได้ยินคำว่า YOYO Effect กันมาบ้างแล้ว แต่แท้จริงแล้วมันคืออะไรกันแน่ ลองมาหาคำตอบกันค่ะ “YOYO Effect” คือการเหวี่ยงตัวอย่างรวดเร็วของน้ำหนักตัว ซึ่งมีลักษณะคล้ายกับการเหวี่ยงของลูกดิ่งหรือโยโย่ ลูกดิ่งเป็นของเล่นชนิดหนึ่งที่หมุนโดยมีแกนติดกับเชือกเวลาเล่นต้องจับลูกดิ่งโยนลงพื้นถ้าเราออกแรงส่งลงพื้นมากลูกดิ่งก็จะเหวี่ยงขึ้นมาแรงและเร็วหลายคนจึงเปรียบเทียบการเหวี่ยงตัวขึ้นของน้ำหนักตัวอย่างรวดเร็วหลังจากการลดน้ำหนักอย่างผิดวิธีนั่นเอง

        มีหลายคนที่เข้าใจว่าสาเหตุของ YOYO Effect มาจาการทานยาลดความอ้วนเท่านั้น แต่แท้จริงแล้วการเกิด YOYO Effect มีหลายสาเหตุ เช่น การพยายามลดอาหาร เปลี่ยนประเภทอาหารก็เป็นสาเหตุได้เช่นกันเนื่องจากร่างกายของเรามีความซับซ้อน ระบบการทำงานของร่างกายมนุษย์ สามารถสั่งได้ด้วยกิจวัตรประจำวันของแต่ละคนจากสมดุลเคมี ฮอร์โมนจากต่อมไร้ท่อระบบประสาทส่วนกลาง และอื่นๆ อีกมากมาย ร่างกายคนเราอาศัยความเคยชินกับปริมาณอาหารและปริมาณแคลลอรี่ที่ได้รับในแต่ละวัน รวมทั้งกิจกรรมที่เกิดขึ้นกับตัวเราเองในแต่ละวันก็เป็นตัวกำหนดอัตราการเผาผลาญพลังงาน (metabolism)


        YOYO Effect เกิดจากภาวะการขาดสมดุลในร่างกาย การที่คนส่วนใหญ่ลดปริมาณอาหารหรือเปลี่ยนประเภทของอาหารเพื่อลดน้ำหนัก ก็ถือว่าเป็นวิธีที่ดีและถูกต้อง แต่ถ้าเราทำอย่างฉับพลันก็อาจทำให้เกิดผลเสียได้ เช่น ปกติเราใช้พลังงานวันละ 800 – 1,200 kcal (กิโลแคลอรี่) ถ้าเราทานอาหารวันละ 400 kcal เราก็จะสามารถดึงพลังงานเก่าที่สะสมในร่างกายออกมาใช้ได้วันละ 400 – 600 kcal แต่เมื่อเรามีการลดปริมาณอาหารลงอย่างรวดเร็วเป็นเวลาติดต่อกันอย่างน้อย 3 วันร่างกายจะรับรู้ว่าเรากำลังจะอดตายและจะลดการเผาผลาญพลังงานลงจากเดิม (800-1200 kcal) เป็น 400-600 kcal เพื่อกักเก็บพลังงานที่เราสะสมไว้ให้มากที่สุด ช่วงแรกน้ำหนักจะลดลงเร็วมากแต่ระยะหลังจะไม่มีการเปลี่ยนแปลงหรือไม่ลดลง แต่เรากลับมารับประทานอาหารในปริมาณเท่าเดิมคือ 1200 Kcal แต่ร่างกายยังคงเผาผลาญได้แค่ 400 Kcal ดังนั้นเราจะเหลือพลังงานถึง 800 Kcal ที่สามารถเปลี่ยนไปเป็นไขมันสะสมตามร่างกาย นั่นหมายความว่าการปรับลดหรือเปลี่ยนประเภทอาหารอย่างรวดเร็วทำให้น้ำหนักตัวเราขึ้นลงได้อย่างรวดเร็วเป็น YOYO Effect จากพฤติกรรมของเราเอง ดังนั้นผู้ที่ต้องการลดน้ำหนักด้วยการควบคุมอาหารโดยไม่เกิด YOYO Effect ควรควบคุมปริมาณอาหารอย่างต่อเนื่อง และออกกำลังกายสม่ำเสมอเพื่อคงระดับเมตาบอลิซึมให้พอดีกับอาหารที่รับประทานและกิจกรรมที่ทำ และไม่ควรอดอาหารหรือทำให้ร่างกายเกิดความเคยชินว่ากำลังจะอดตายจนทำให้
การเผาผลาญลดลง

       สุดท้ายที่ควรรู้เกี่ยวกับการลดน้ำหนักคือยิ่งเมื่อเรามีอายุเพิ่มขึ้นระดับการเผาผลาญอาหารของเราก็จะยิ่งลดลง ดังนั้นเราต้องหาทางเพิ่มกระบวนการเผาผลาญอาหารเพื่อให้เกิดความสมดุลในร่างกายนะคะ

เรียบเรียงโดย 
น.ส. ธนภรณ์ ก้องเสียง","https://www.stkc.go.th/sites/default/files/stiarticle_images/1542162142.jpg"
"1347","ภัยจากวัตถุกันเสีย","Tue, 2018-11-13 09:53","http://www.stkc.go.th/node/1347","วิทยาศาสตร์สุขภาพ","","   ธรรมชาติของอาหารเกือบทุกชนิด เมื่อเก็บไว้นานๆ ย่อมเปลี่ยนสภาพ จากของสดใหม่กลายเป็นเน่าเสีย นั่นก็เพราะฝีมือของจุลินทรีย์ในอากาศที่รายล้อมตัวเรามากมาย เมื่อใดที่จุลินทรีย์เหล่านี้ปะปนลงไปในอาหาร นั่นหมายความว่ากระบวนการเน่าเสียได้เริ่มต้นขึ้นแล้ว เพราะการเน่าเสียเป็นเรื่องที่หลีกเลี่ยงได้ยาก กระบวนการถนอมอาหารจึงเกิดขึ้น ทั้งการใช้ความร้อน ความเย็น ความเค็มของเกลือ การฉายรังสี หรือแม้แต่สารเคมีสังเคราะห์ที่เรียกกันทั่วไปว่าสารกันบูด

        เนื่องจากปัจจุบันคนส่วนใหญ่ต้องใช้ชีวิตด้วยความเร่งรีบ เพื่อแข่งกับเวลา ทั้งสภาพที่อยู่อาศัย และลักษณะนิสัยในการบริโภคอาหารก็เปลี่ยนไปจากอดีต ขนมปัง หรือขนมขบเคี้ยวต่างๆ จึงเป็นอาหารที่มีบทบาทสำคัญต่อชีวิตมากขึ้น เพราะหาซื้อง่าย สะดวกและมีหลากหลายชนิดให้เลือกตามความต้องการ เราอาจเคยเห็นขนมปังที่ใส่ถุงพลาสติกวางขายในชนบทหรือตามร้านขายของชำ ที่วางขายได้นานเป็นอาทิตย์ ๆ โดยที่ไม่ขึ้นรา เราอาจจะคิดว่าเพราะบรรจุภัณฑ์ของขนมปังปิดสนิท เชื้อโรคไม่สามารถเข้าไปได้ แต่จริงๆแล้วไม่ได้เป็นเช่นนั้น อาหารเหล่านี้ไม่บูด หรือเน่าเสียเพราะในขั้นตอนการผลิตได้มีการเติมสารบางอย่างลงไป
เพื่อรักษาสภาพของอาหารให้สด ใหม่ ไม่เน่าเสีย สารนั้นก็คือสารกันบูดหรือวัตถุกันเสียนั่นเอง

        สารกันบูด คือสารเคมีหรือของผสมของสารเคมีที่ใช้ในการถนอมอาหาร โดยอาจจะใส่ลงในอาหาร พ่น ฉาบรอบๆ ผิวของอาหารหรือภาชนะบรรจุ สารดังกล่าวจะทำหน้าที่ยับยั้งหรือทำลายจุลินทรีย์ที่ทำให้อาหารเน่าเสียโดยอาจจะไปออกฤทธิ์ต่อผนังเซลล์รบกวนการทำงานของเอนไซม์หรือกลไกทางพันธุกรรม (genetic mechanism)ในเซลล์ ยังผลให้จุลินทรีย์ไม่สามารถเพิ่มจำนวนได้หรือตายในที่สุดแต่ถ้าหากในแต่ละวันเราได้รับสารกันบูดในปริมาณน้อย ร่างกายจะสามารถกำจัดออกทางปัสสาวะได้ตามปกติ แต่หากได้รับในปริมาณมากทุกวัน ตับและไตจะต้องทำงานหนักขึ้นและหากกำจัดออกไปไม่หมดก็จะเกิดการสะสมในร่างกายซึ่งจะทำให้ประสิทธิภาพของตับและไตในการกำจัดสารเคมีเหล่านี้ลดลงและอาจทำให้เกิดอาการเจ็บป่วยต่อตับและไตได้

        สารกันบูดที่ใช้ในอาหารมีหลายชนิด กรดเบนโซอิกเป็นสารกันบูดที่นิยมนำมาใช้ในผลิตภัณฑ์อาหารแปรรูปหลายประเภท เนื่องจากเป็นสารเคมีที่มีความเป็นพิษต่อมนุษย์ต่ำ และสามารถขับออกได้ทางปัสสาวะ แต่ถ้าได้รับมากเกินไปอาจเกิดผลเสียต่อสุขภาพตามที่กล่าวไว้แล้วข้างต้นและเกิดอาการแพ้ได้ โดยเฉพาะคนที่เป็นโรคภูมิแพ้ในแต่ละวันไม่ควรได้รับกรดเบนโซอิกเกินค่าความปลอดภัย (Acceptable Daily Intake – ADI) คือ 5 มิลลิกรัมต่อน้ำหนักตัว 1 กิโลกรัม เช่น เด็กประถมที่น้ำหนัก 35 กิโลกรัม ไม่ควรได้รับกรดเบนโซอิกเข้าสู่ร่างกายในแต่ละวัน เกิน 35 X 5 = 175 มิลลิกรัม ดังนั้นเด็กเล็กย่อมมีโอกาสที่จะได้รับสารกันบูดเกินค่าความปลอดภัยได้ง่ายกว่าเด็กโต หรือผู้ใหญ่

        สำนักงานคณะกรรมการอาหารและยา (อย.) ไม่ได้อนุญาตให้ใช้ในอาหารทุกชนิด และอาหารที่อนุญาตให้ใช้ก็ไม่ใช่ปริมาณเท่ากันหมด คือให้ใช้ในเครื่องดื่ม ไม่เกิน 200 มิลลิกรัมต่อกิโลกรัม ขนมหวานที่ทำจากนม (ไอศกรีม โยเกิร์ตปรุงแต่ง/ผสมผลไม้) ไม่เกิน 300 มิลลิกรัมต่อกิโลกรัม ขนมที่ทำจากผลไม้ ผัก ถั่ว แยม เยลลี่ และผักผลไม้กวน-ดอง-ทำไส้ขนม ไม่เกิน 1,000 มิลลิกรัมหรือแค่ 1 กรัมต่อกิโลกรัมเท่านั้นเองจะเห็นว่าปริมาณที่อนุญาตให้ใส่น้อยมาก ต้องใช้เครื่องชั่งน้ำหนักที่มีความละเอียดสูง แม้ไม่น่าจะเป็นปัญหาในผู้ผลิตรายใหญ่ ๆ แต่อาหารท้องตลาดที่เราพบว่าใส่ปริมาณเกินกำหนดอาจทั้งตั้งใจเพราะเข้าใจผิดว่ายิ่งมากยิ่งดี ที่แย่กว่านั้นคือการใช้ในอาหารที่ไม่อนุญาตให้ใช้ เช่น ผลิตภัณฑ์เนื้อสัตว์แปรรูปพวก ลูกชิ้น ไส้กรอก ปูอัด ฮ่อยจ๊อและขนมอบหลายชนิด (อนุญาตให้ใส่เฉพาะส่วนไส้ขนม) จากการสุ่มสำรวจอาหารภายในและภายนอกโรงเรียน โดยสถาบันโภชาการมหาวิทยาลัยมหิดล ปี พ.ศ. 2555 พบว่าในตัวอย่างอาหารที่ใส่กรดเบนโซอิกสูงมาก ๆ จะสูงกว่าที่ใส่กันโดยเฉลี่ยถึงเกือบ 4 เท่า 

        หากนักเรียนไปซื้ออาหารเจ้านั้นเป็นประจำ (เพราะเป็นเจ้าที่ขายในหรือหน้าโรงเรียนนั้น) และได้รับต่อเนื่องกันมาเป็นเวลานาน ก็อาจส่งผลให้ตับและไตทำงานลดลงซึ่งเป็นสาเหตุหนึ่งของการเกิดโรคเรื้อรังต่าง ๆ ในอนาคตเมื่ออายุมากขึ้น แต่ถ้าได้รับปริมาณสูงมาก ๆ อาจทำให้เจ็บป่วยทันที โดยมีอาการคลื่นไส้ อาเจียน ปวดหัว อ่อนเพลีย และเกิดอาการแพ้ (ลมพิษ ผื่นคัน) ในบางคนการป้องกันความเสี่ยงที่ง่ายที่สุดคือ กินอาหารที่ผลิตจากอาหารสดหากเป็นผลิตภัณฑ์อาหารก็ควรดูที่มี อย. รับรอง และเมื่อกินอาหารทั่วไปที่ไม่มีฉลากให้พึงคิดเสมอว่าเราอาจได้รับสารกันบูดในปริมาณสูงได้โดยไม่รู้ตัว จึงไม่ควรกินอาหารนั้น ๆ บ่อย ๆ คือไม่กินทุกวัน ถ้าไม่มั่นใจในร้านค้านั้น ๆ ก็ไม่ควรซื้อในร้านเดิมเป็นประจำด้วย 

เรียบเรียงโดย
น.ส.นิชาภา ชูศิริโรจน์
ที่มา
http://www.komchadluek.net/news/edu-health/171560
https://www.dekthaidd.com/knowledge-detail.aspx?nid=84
http://elib.fda.moph.go.th/library/default.asp?page2=subdetail&id_L1=27&id_L2=15799&id_L3=3076
สำนักงานคณะกรรมการอาหารและยา.(ม.ป.ป.).อันตราย...อาหารกับสารกันบูด.สืบค้นเมื่อ 15 ธันวาคม, 2559,","https://www.stkc.go.th/sites/default/files/stiarticle_images/1542077599.jpg"
"1346"," ค่าพีเอช (pH)  นั้นสำคัญไฉน","Tue, 2018-11-13 09:49","http://www.stkc.go.th/node/1346","วิทยาศาสตร์การแพทย์","","  ค่าพีเอช (pH) เป็นค่าที่แสดงความเป็นกรดเป็นเบสของของเหลว ตัวอักษร pH นั้นย่อมาจาก Potential of Hydrogen ion หรือค่าจากการวัดความเข้มข้นของไอออนไฮโดรเจน เนื่องจากสูตรที่ใช้คำนวณค่าพีเอชเป็นค่าติดลบของลอการิทึม ค่าพีเอชน้อยจึงมีจำนวนไอออนไฮโดรเจนมาก และมีคุณสมบัติเป็นกรด ตัวอย่างเช่น
น้ำผลไม้ และกรดกระเพาะ เป็นต้น ส่วนค่าพีเอชมากจะหมายถึงการมีจำนวนไอออนไฮโดรเจนน้อย และมีคุณสมบัติเป็นเบส ตัวอย่างเช่น แอมโมเนีย และผงซักฟอก เป็นต้น เราสามารถวัดค่าพีเอชของสารได้ผ่านการทดลองด้วยกระดาษลิตมัส หรือกระดาษทดสอบค่าพีเอช ซึ่งความเป็นกรดเบสของของเหลวจะเป็นกลางเมื่อค่าพีเอชมีค่าเท่ากับ 7 ซึ่งเท่ากับค่าพีเอชของน้ำบริสุทธิ

อ้างอิง:
United States Environmental Protection Agency (12/5/2012). Acid Rain – What is pH? [Online] Source: http://www.epa.gov/acidrain/measure/ph.html. (17 Sep 2015).
Hyper Physics. pH. [Online] Source: http://hyperphysics.phy-astr.gsu.edu/hbase/chemical/ph.html. (17 Sep 2015).
Synonym.com – Classroom. What are the Differences Between Litmus Paper & pH Strips? [Online] Source: http://classroom.synonym.com/differences-between-litmus-paper-ph-strips-13673.html. (17 Sep 2015).","https://www.stkc.go.th/sites/default/files/stiarticle_images/1542077372.jpg"
"1341","ภาวะโลหิตจางกับการสูญเสียการได้ยินอย่างฉับพลัน","Mon, 2018-11-12 09:59","http://www.stkc.go.th/node/1341","วิทยาศาสตร์การแพทย์","","มีงานวิจัยล่าสุด ได้กล่าวถึงการสูญเสียการได้ยินอย่างเฉียบพลันว่า มีสาเหตุที่มาจาก การขาดธาตุเหล็ก ซึ่งอย่างที่เรารู้กันอยู่แล้วว่า ธาตุเหล็กนั้นมีความสำคัญต่อร่างกายอย่างมากโดยเฉพาะเป็นส่วนประกอบของเม็ดเลือดแดง ที่มีหน้าที่ในการช่วยลำเลียง ออกซิเจนไปเลี้ยงทั่วร่างกาย แต่จะเกี่ยวข้องอย่างไรกับการสูญเสียการได้ยินอย่างเฉียบพลัน เรามีคำอธิบายโดยงานวิจัยนี้เป็นผลงานของ คณะแพทยศาสตร์ มหาวิทยาลัย Pennsylvania State ประเทศสหรัฐอเมริกา ซึ่งคณะวิจัยได้เก็บข้อมูลและวิเคราะห์ตัวอย่างจากประชากรประมาณ 300,000 คน ซึ่งมีอายุตั้งแต่ 21 ไปจนถึง 90 ปี ทางทีมงานวิจัยได้กล่าวว่า ผู้ที่มีอาการโลหิตจางชนิดที่ขาดธาตุเหล็ก มีโอกาสเกิดความผิดปกติในการได้ยินมากกว่าคนปกติ ซึ่งความผิดปกติที่เกิดขึ้นนี้เกี่ยวข้องกับระบบประสาทที่เชื่อมต่อกับสมอง และทีมวิจัยให้เหตุผลที่สนับสนุนงานวิจัยเพิ่มเติมว่าการสูญเสียการได้ยินอย่างเฉียบพลัน เป็นผลที่เกิดจากโลหิตจางเพราะภายในหูของมนุษย์นั้นมีความอ่อนไหวต่อการรับออกซิเจน เมื่อออกซิเจนมาเลี้ยงบริเวณหูชั้นในได้ไม่ดีก็จะมีผลต่อการได้ยินงานวิจัยนี้มีความสำคัญอย่างมากในการช่วยเพิ่มทางเลือกในการวินิจฉัยอาการของผู้ที่สูญเสียการได้ยินแบบเฉียบพลันได้ และนักวิจัยยังเสริมอีกว่าการรับประทานอาหารที่มีธาตุเหล็กและอาหารที่มีคุณค่าทางโภชนาการอย่างสมดุล อาจจะเป็นหนทางที่ช่วยให้อาการดีขึ้นหรือใช้ร่วมในการรักษาได้ ซึ่งงานวิจัยนี้อาจจะต้องมีการศึกษาเพิ่มเติมเกี่ยวกับการรักษาต่อไป

เรียบเรียงโดย; นายตามพงศ์ เหลืองบริบูรณ์
ข้อมูลอ้างอิง : http://jamanetwork.com/journals/jamaotolaryngology/article-abstract/2594264
ข้อมูลอ้างอิง :http://www.acsh.org/news/2017/01/02/iron-deficiency-anemia-associated-hearing-loss-study-says-10672","https://www.stkc.go.th/sites/default/files/stiarticle_images/1541991557.jpg"
"1340","อายุสมองที่มนุษย์จะสามารถเรียนรู้ภาษาใหม่ได้ดี","Mon, 2018-11-12 09:55","http://www.stkc.go.th/node/1340","วิทยาศาสตร์การแพทย์","","ช่วงอายุ 11 ปี คือช่วงสำคัญที่มนุษย์จะสามารถเรียนรู้ภาษาใหม่ได้ดี คนส่วนใหญ่จะไม่สามารถพูดภาษาต่างประเทศได้อย่างคล่องแคล่วหากเริ่มเรียนหลังอายุ 11 ปี 
ศูนย์กลางด้านภาษาในสมองของเราส่วนมากจะอยู่ที่สมองกลีบขมับ (Temporal Lobe) 
สำหรับสมองกลีบหน้า (Frontal lobe) ซึ่งเป็นส่วนควบคุมบุคลิกภาพ และสภาพจิตใจ จะเจริญเต็มที่เมื่ออายุ 25 ปีในเพศหญิง 
และในเพศชายสองส่วนนี้จะเจริญเต็มที่เมื่ออายุราว 30 ปี

ภาพจาก: https://www.emaze.com

อ้างอิง
วารสาร Science Illustrated","https://www.stkc.go.th/sites/default/files/stiarticle_images/1541991347.jpg"
"1337","เสียงสืออารมณ์มากกว่าคำพูด","Fri, 2018-11-09 11:10","http://www.stkc.go.th/node/1337","วิทยาศาสตร์ธรรมชาติ","","นักวิทยาศาสตร์พบว่ามนุษย์รับรู้อารมณ์ ความรู้สึกของคู่สนทนาได้จากเสียงมากกว่าคำพูด

   ScienceDaily รายงานผลการวิจัยของนักวิทยาศาสตร์ มหาวิทยาลัย McGill ประเทศแคนาดา เกี่ยวกับความสามารถของมนุษย์ในการรับรู้อารมณ์ ความรู้สึกของคู่สนทนาจากเสียงได้รวดเร็วกว่าคำพูด โดยนักวิทยาศาสตร์ได้ให้อาสาสมัครจำนวน 24 คน จำแนกอารมณ์ ได้แก่ โกรธ เศร้า มีความสุข หลังจากฟังเสียง (vocalization) และเสียงพูดที่จับใจความไม่ได้ (nonsense speech) พร้อมกับตรวจคลื่นไฟฟ้าสมอง (Electroencephalo graphy; EEG)

   ทีมวิจัยพบว่าสมองของอาสาสมัครรับรู้อารมณ์จากเสียงได้อย่างว่องไวกว่าคำพูด สมองสามารถตอบสนองกับการรับรู้อารมณ์ของคู่สนทนามากกว่าแสดงออกเอง และผู้ที่มีความวิตกกังวลจะสามารถรับรู้อารมณ์ของคู่สนทนาได้ไวกว่าคนปกติ นอกจากนี้สมองยังรับรู้อารมณ์แห่งความสุขได้อย่างว่องไวกว่าอารมณ์เศร้าหรือโกรธ แต่สมองจะประมวลผลต่อเนื่องยาวนานกว่าหากรับรู้ถึงอารมณ์โกรธ นักวิทยาศาสตร์ให้ความเห็นว่าการสื่อสารด้วยการเปล่งเสียงนั้น มีความเฉพาะเจาะจงในแต่ละสิ่งมีชีวิต ที่รับรู้ได้ด้วยระบบประสาทโดยตรง



ทีมข่าววิทยาศาสตร์ อพวช. รายงาน
Link ที่เกี่ยวข้อง 
http://www.sciencedaily.com/releases/2016/01/160118134938.htm
http://medinfo.psu.ac.th/smj2/smj24_5/pdf24_5/06montira.pdf","https://www.stkc.go.th/sites/default/files/stiarticle_images/1541736605.jpg"
"1336","สุนัขหลอดแก้ว ครั้งแรกของโลก","Fri, 2018-11-09 11:06","http://www.stkc.go.th/node/1336","วิทยาศาสตร์การแพทย์","","   ความสำเร็จดังกล่าวได้รับการตีพิมพ์ลงในวารสาร Public Library of Science ONE เมื่อวันที่ 9 ตุลาคม 2558 ซึ่งเป็นการเปิดประตูสู่การอนุรักษ์สายพันธุ์สัตว์ที่ใกล้สูญพันธุ์รวมถึงเทคนิคใหม่ๆ ในการตัดต่อยีนเพื่อกำจัดโรคที่ถ่ายทอดทางพันธุกรรมในสุนัขและเพื่อเป็นแนวทางในการศึกษาโรคทางพันธุกรรมในมนุษย์

   ทีมนักวิจัยจากประเทศสหรัฐอเมริกา ทำการปฏิสนธิไข่และอสุจิในหลอดทดลองภายในห้องปฏิบัติการเพื่อสร้างตัวอ่อน (embryo) และนำไปฝากไว้ยังสุนัขเพศเมียในช่วงเวลาของวงจรการสืบพันธุ์ตามธรรมชาติโดยตัวอ่อนจำนวน 19 ตัวถูกย้ายไปฝากไว้ยังสุนัขเพศเมีย 2 ตัวจาก 2 สายพันธุ์ ซึ่งต่อมาได้ให้กำเนิดลูกสุนัขสุขภาพแข็งแรงจำนวน 7 ตัว โดย 2 ตัวเป็นพันธุ์ผสมระหว่างแม่สุนัขพันธุ์บีเกิ้ลกับพ่อสุนัขพันธุ์คอกเกอร์สแปเนียล และอีก 5 ตัวมาจากแม่และพ่อสุนัขพันธุ์บีเกิ้ล

   ความท้าทายอันดับแรกของทีมวิจัยคือ การนำไข่ที่พร้อมปฏิสนธิออกจากสุนัขเพศเมีย ซึ่งต้องรอให้ไข่หลุดออกจากรังไข่เข้าสู่ท่อนำไข่ (เมื่อเทียบกับคน) แล้วเป็นเวลา 1 วันก่อน ไข่ถึงจะพร้อมรับการปฏิสนธิ (สำหรับสุนัข) ความท้าทายอันดับถัดมาคือ การเตรียมสภาวะแวดล้อมเพื่อเตรียมพร้อมสำหรับการปฏิสนธิซึ่งทีมวิจัยประสบความสำเร็จในการทำให้เกิดการปฏิสนธิถึง 80 – 90 เปอร์เซ็นต์และความท้าทายสุดท้ายคือ การแช่แข็งตัวอ่อน (ไข่ที่ได้รับการปฏิสนธิแล้ว) ซึ่งเทคนิคนี้ช่วยให้ทีมนักวิจัยสามารถย้ายตัวอ่อนเข้าไปสู่ท่อนำไข่ของแม่สุนัขได้ตรงเวลาของช่วงวงจรการสืบพันธุ์ตามธรรมชาติ ซึ่งเกิดขึ้นเพียง 1 หรือ 2 ครั้งต่อปีเท่านั้น และด้วยเทคนิคการตัดต่อยีนแบบใหม่ นักวิจัยอาจใช้เวลาเพียง 1 วัน ในการกำจัดยีนก่อโรคทางพันธุกรรมและลักษณะด้อยในตัวอ่อนของสุนัข เช่น สุนัขพันธุ์โกลเด้นรีทรีฟเวอร์ มียีนที่มีแนวโน้มที่จะพัฒนาไปเป็นโรคมะเร็งต่อมน้ำเหลือง ในขณะที่พันธุ์ดัลเมเชียน มียีนที่มีแนวโน้มที่จะพัฒนาไปเป็นนิ่วในท่อทางเดินปัสสาวะ เป็นต้น นับว่าสุนัขเป็นสัตว์ทดลองที่มีประสิทธิภาพในการทำความเข้าใจเรื่องโรคทางพันธุกรรมขั้นพื้นฐานเพราะสุนัข และมนุษย์ มีลักษณะความผิดปกติทางพันธุกรรมที่เหมือนกันกว่า 350 โรค ดังนั้นความสำเร็จนี้นอกจากจะนำไปใช้ในการอนุรักษ์พันธุ์สัตว์ที่อยู่ในภาวะใกล้สูญพันธุ์แล้ว ยังสามารถนำไปสู่เทคนิคการตัดต่อยีนผิดปกติ และผสมเทียมตัวอ่อน เพื่อป้องกันโรคทางพันธุกรรมในมนุษย์ได้อีกด้วย

ทีมข่าววิทยาศาสตร์ อพวช. รายงาน
Link ที่เกี่ยวข้อง
http://www.bbc.com/news/science-environment-35053391
http://www.sciencedaily.com/releases/2015/12/151209183500.htm","https://www.stkc.go.th/sites/default/files/stiarticle_images/1541736376.jpg"
"1333","""เสื้อผ้า"" อีกหนึ่งตัวช่วยป้องกันแสงแดด","Thu, 2018-11-08 10:30","http://www.stkc.go.th/node/1333","","","การสวมใส่เสื้อผ้าในทุก ๆ วันของเราสามารถป้องกันผิวหนังจากรังสียูวีในแสงแดดได้ และเนื่องจากเสื้อผ้าในปัจจุบันนั้นมีมากมายหลายแบบและหลากหลายเนื้อผ้าให้เลือกตามความต้องการ ซึ่งทราบหรือไม่ว่าเนื้อผ้าแต่ละประเภทนั้นให้ความสามารถในการป้องกันรังสียูวีต่างกัน ครั้งนี้จึงขอรวบรวมปัจจัยต่าง ๆ ที่ส่งผลต่อประสิทธิภาพในป้องกันรังสียูวีจากแสงแดดของเสื้อผ้ามาให้ทราบกัน



   จากที่เกริ่นไว้ข้างต้น ผ้าแต่ละแบบมีความสามารถในการป้องกันรังสีแตกต่างกัน โดยค่าความสามารถในการป้องกันรังสียูวีของผ้าหรือสิ่งทอ (UPF หรือ Ultraviolet Protection Factor) วัดได้จากปริมาณรังสีที่ทะลุผ่านผ้ามายังผิวหนังของเรา เปรียบเทียบกับปริมาณรังสียูวีที่ฉายมายังผิวหนังโดยไม่มีสิ่งใดกั้นอยู่เลย ตัวอย่างเช่น ผ้าที่มีค่า UPF เท่ากับ 50 หมายถึง รังสียูวีสามารถทะลุผ่านผ้าชนิดนั้นได้เพียง 1 ใน 50 ส่วน นั่นคือสามารถป้องกันรังสียูวีได้ 98% ทั้งนี้ ค่า UPF ขึ้นอยู่กับปัจจัยหลายอย่าง ได้แก่

1. ชนิดของเส้นใย: ผ้าพอลีเอสเตอร์ (polyester) ป้องกันรังสียูวีได้ดีที่สุด รองลงมาเป็นผ้าไหม ผ้าขนสัตว์ ผ้าไนลอนและเรยอน ตามลำดับ ส่วนผ้าลินิน ผ้าฝ้ายจะป้องกันรังสียูวีได้น้อยที่สุด อันเป็นผลมาจากโครงสร้างทางเคมีของเส้นใย
2. ความหนาแน่นของผืนผ้า: ผ้าที่มีความหนาแน่นมากย่อมป้องกันรังสียูวีได้ดี เช่น ผ้าหนาย่อมป้องกันรังสียูวีได้ดีกว่าผ้าบาง ในทำนองเดียวกัน ผ้าที่ถูกขึงตึงหรือเสื้อผ้าที่รัดแน่นรวมถึงผ้าที่มีรูพรุนมากจะป้องกันรังสียูวีได้น้อยลง 
3. ความชื้น: ผ้าที่เปียกชื้นจะป้องกันรังสียูวีได้น้อยลง เพราะความชื้นทำให้ผ้าสะท้อนรังสียูวีได้ไม่ดี
4. สี: ผ้าที่มีสีเข้มจะดูดซับรังสียูวีไว้ได้มาก ทำให้ผ้าสีเข้มป้องกันรังสียูวีได้ดีกว่าผ้าสีอ่อน
5. กระบวนการทางสิ่งทออื่น ๆ เช่น ผ้าที่ผ่านการย้อมสีหรือพิมพ์ลายจะดูดซับรังสีได้ดีกว่าผ้าธรรมดา ผ้าดิบจะดูดซับรังสีได้ดีกว่าผ้าที่ผ่านการฟอกขาว เป็นต้น

   ในปัจจุบันได้มีการพัฒนากระบวนการตกแต่งผ้าชนิดต่าง ๆ เพื่อวัตถุประสงค์ในการป้องกันรังสียูวีโดยตรง โดยการเติมสารช่วยดูดซับรังสียูวี (UV Absorber) เช่น Oxaldianilide, อนุพันธ์ของ Benzotriazole เป็นต้น ลงบนผืนผ้า ซึ่งมิได้จำกัดเพียงเสื้อผ้าที่เราสวมใส่เท่านั้น แต่รวมถึงผลิตภัณฑ์อื่น ๆ ที่ทำจากผ้าด้วย เช่น ร่ม หมวก ผ้าม่าน ฯลฯ เพื่อเสริมประสิทธิภาพการป้องกันรังสียูวี ด้วยการเปลี่ยนรังสียูวีเป็นพลังงานความร้อนในระดับที่ไม่ก่อให้เกิดอันตรายต่อเส้นใย แต่เมื่อผ่านการซักและใช้งานไปในระยะหนึ่งประสิทธิภาพการป้องกันแสงแดดจะลดลง นอกจากนี้ยังได้มีการพัฒนาผงซักฟอกที่ผสมสารดูดซับรังสียูวีซึ่งช่วยป้องกัน UVA ได้บางส่วนมาช่วยเสริมประสิทธิภาพ อย่างไรก็ตาม ผ้านั้นต้องผ่านการซัก 10-20 ครั้งจึงจะได้ผล

   จากข้อมูลตามที่ได้กล่าวมานั้น แสดงให้เห็นถึงสมบัติการป้องกันรังสียูวีจากแสงแดดของเสื้อผ้า เพื่อเป็นข้อมูลและทางเลือกให้ผู้บริโภคนำมาปรับใช้ในชีวิตประจำวันตามความสะดวกและเหมาะสม อันเป็นประโยชน์สูงสุดในการปกป้องตนเองจากรังสียูวีนอกเหนือจากการใช้ผลิตภัณฑ์สารกันแดด

ที่มา: http://www.aatcc.org/test/methods/test-method-183/
www.science.mju.ac.th/chemistry/download/a_kongdee/คอ362-บทที่%201%20การทำความสะอาด-2-57.pdf
www.doctor.or.th/article/detail/1895

เรียบเรียงโดย: ณัฐสุดา จันทร์พฤกษา","https://www.stkc.go.th/sites/default/files/stiarticle_images/1541647809.jpg"
"1332","ค่า SPF และ PA ในสารกันแดดคืออะไร?","Thu, 2018-11-08 10:27","http://www.stkc.go.th/node/1332","","","“แดดเมืองไทยนี่มันช่างทำร้ายกันเสียเหลือเกิน ไหนจะต้องใส่แขนยาวทั้งที่อากาศก็ร้อน ไหนจะต้องใส่หมวกถือร่มอีก แล้ววันนี้จะไปเลือกซื้อครีมกันแดดด้วย แต่ค่า SPF กับ PA ที่โฆษณาคืออะไรนะ? ต้องใช้ที่มีค่าสูง ๆ ไว้ก่อนถึงจะดีหรือเปล่า? ” วันนี้เรามีคำตอบมาให้ค่ะ

   ฉลากบนผลิตภัณฑ์กันแดดส่วนมากจะระบุค่า SPF กับ PA ไว้หลากหลายแบบ เพื่อให้เราเลือกใช้ให้ตรงกับความต้องการ โดย SPF หรือ Sun Protection Factor เป็นค่าการป้องกัน UVB ที่บอกให้ทราบว่า เราจะอยู่กลางแสงแดดได้นานเท่าใดโดยที่ผิวของเราไม่ไหม้ หากยกตัวอย่างให้เห็นภาพชัด ๆ เช่น ถ้าเราอยู่กลางแสงแดด 10 นาที แล้วผิวของเราเริ่มแดงไหม้ นั่นคือผิวเราทนได้แค่ 10 นาที หากทากันแดดที่มี SPF15 ผิวเราจะทนแดดได้นาน 10x15 = 150 นาที หรือประมาณ 2 ชั่วโมงครึ่ง โดยที่ผิวไม่แดงไหม้นั่นเอง และหากจะเทียบค่า SPF กับปริมาณการดูดซับรังสี UVB พบว่า

ค่า SPF เท่ากับ 2 จะดูดซับ UVB ได้ 50%
ค่า SPF เท่ากับ 4 จะดูดซับ UVB ได้ 75%
ค่า SPF เท่ากับ 8 จะดูดซับ UVB ได้ 87.5%
ค่า SPF เท่ากับ 15 จะดูดซับ UVB ได้ 93.3%
ค่า SPF เท่ากับ 20 จะดูดซับ UVB ได้ 95%
ค่า SPF เท่ากับ 30 จะดูดซับ UVB ได้ 96.7%
ค่า SPF เท่ากับ 45 จะดูดซับ UVB ได้ 97.8%
ค่า SPF เท่ากับ 50 จะดูดซับ UVB ได้ 98%
   จะเห็นว่า ค่า SPF ที่สูงมาก ๆ นั้นก็ไม่จำเป็นต่อความต้องการของเรา ไม่ว่าจะใช้ SPF30 หรือ SPF100 ก็ให้ผลแทบจะไม่แตกต่างกัน แต่ถึงอย่างไรแล้ว เมื่อสารกันแดดสัมผัสเหงื่อ น้ำ แสงแดด ฯลฯ สารกันแดดก็จะเสื่อมประสิทธิภาพลงทำให้เราต้องทาซ้ำ แถมยังต้องเสี่ยงกับอาการแพ้และความเหนอะหนะจากสารกันแดดที่มีค่า SPF สูงมาก ๆ อีกด้วย

   มาทำความรู้จักกันต่อกับค่า PA หรือ Protection grade of UVA เป็นค่าการป้องกัน UVA ริเริ่มโดยสมาคมอุตสาหกรรมเครื่องสำอางประเทศญี่ปุ่นในปี ค.ศ. 2006 โดยมีประสิทธิภาพดังต่อไปนี้
PA+ หมายถึง มีประสิทธิภาพในการป้องกันรังสี UVA เริ่มต้น
PA++ หมายถึง มีประสิทธิภาพในการป้องกันรังสี UVA กลาง
PA+++ หมายถึง มีประสิทธิภาพในการป้องกันรังสี UVA สูง
PA++++ หมายถึง มีประสิทธิภาพในการป้องกันรังสี UVA สูงสุด



   นอกจากค่า SPF กับ PA แล้ว ต้องคำนึงถึงกิจกรรมที่เราจะทำด้วย ถ้าจะออกไปเล่นน้ำทะเลหรือทำกิจกรรมทางน้ำ ควรเลือกสารกันแดดแบบ Waterproof ที่จะรักษาค่า SPF ไว้ให้คงประสิทธิภาพเดิมหลังโดนน้ำไป 80 นาที หากว่าเราแค่โดนฝนหรือเหงื่อออกตามปกตินั้น ให้เลือกสารกันแดดแบบ Water-resistant ที่จะรักษาค่า SPF ไว้ให้คงประสิทธิภาพเดิมหลังโดนน้ำไป 40 นาที และที่กล่าวมานี้ก็เป็นอีกเหตุผลหนึ่งที่ฉลากบนบรรจุภัณฑ์สารกันแดดบอกให้ผู้ใช้ทาซ้ำทุก ๆ 2 ชั่วโมง

   จากข้อมูลทั้งหมด หลาย ๆ คนคงตัดสินใจเลือกซื้อผลิตภัณฑ์กันแดดได้ง่ายขึ้น อย่างไรก็ดี การเลือกผลิตภัณฑ์กันแดดควรเลือกให้เหมาะสมกับความจำเป็น สภาพผิว รวมถึงสภาพอากาศและกิจกรรมที่เราจะทำด้วย เพื่อประสิทธิภาพที่เพียงพอต่อความจำเป็นทั้งตัวคุณและกระเป๋าเงินของคุณด้วยนั่นเองค่ะ

ที่มา: http://www.mfu.ac.th/school/anti-aging/admin/uploadCMS/research/pfWed125811.pdf
https://en.wikipedia.org/wiki/Sunscreen
เรียบเรียงโดย: ณัฐสุดา จันทร์พฤกษา","https://www.stkc.go.th/sites/default/files/stiarticle_images/1541647675.jpg"
"1329","ค้างคาวกับสุดยอดระบบภูมิคุ้มกัน","Wed, 2018-11-07 14:08","http://www.stkc.go.th/node/1329","วิทยาศาสตร์ธรรมชาติ","","นับเป็นครั้งแรกที่นักวิจัยได้ค้นพบความสามารถพิเศษในตัวค้างคาว ซึ่งเป็นแหล่งอาศัยของเชื้อโรคอันตราย แต่พวกมันกลับไม่ได้เป็นโรคใด ๆ



   ScienceDaily รายงานผลการศึกษาของทีมนักวิจัยจากประเทศออสเตรเลีย ที่ค้นพบว่า ค้างคาว เป็นพาหะเชื้อไวรัสก่อโรคร้ายแรงกว่า 100 สายพันธุ์ บางชนิดทำให้มนุษย์เสียชีวิตได้ นั่นรวมถึงเชื้อไวรัสเมอร์ส (MERS) อีโบลา (Ebola) และ Hendra แต่ที่น่าสนใจคือ ค้างคาวไม่ได้เจ็บป่วยหรือแสดงอาการของโรคจากเชื้อไวรัสเหล่านี้เลย โดยปกติ เมื่อเชื้อก่อโรคชนิดต่าง ๆ เข้าสู่ร่างกายของมนุษย์ไม่ว่าจะเป็น เชื้อแบคทีเรียหรือไวรัส ระบบภูมิคุ้มกันที่ซับซ้อนของเราก็จะตอบสนองด้วยกลไกในรูปแบบต่าง ๆ หนึ่งในนั้นคือ กลไกการป้องกันหรือที่รู้จักกันในชื่อ“ภูมิคุ้มกันโดยกำเนิด"" (innate immune)

   ซึ่งในการศึกษาครั้งนี้ ทีมนักวิจัยได้ให้ความสนใจเป็นพิเศษต่อภูมิคุ้มกันโดยกำเนิดของค้างคาวแม่ไก่ออสเตรเลีย(Australian flying fox) โดยเฉพาะอย่างยิ่งบทบาทของ interferons (โปรตีนชนิดหนึ่ง ที่ร่างกายของสัตว์เลี้ยงลูกด้วยนมทุกชนิด สร้างขึ้นเพื่อกำจัดเชื้อก่อโรคโดยเฉพาะอย่างยิ่งเชื้อไวรัส) และที่น่าสนใจคือร่างกายค้างคาวสร้าง interferons เพียงแค่ 3 ชนิดซึ่งคิดเป็น 1 ใน 4 ส่วนที่เราพบในมนุษย์เท่านั้น แต่สามารถควบคุมการติดเชื้อไวรัสร้ายแรงโดยไม่แสดงอาการใดเลย

   ทีมวิจัยให้ข้อมูลเพิ่มเติมว่าระบบภูมิคุ้มกันของค้างคาวแม่ไก่ทำงานตลอดเวลา แม้ว่าร่างกายไม่ติดเชื้อโรค ขณะที่ระบบภูมิคุ้มกันของสัตว์เลี้ยงลูกด้วยนมชนิดอื่นจะทำงานก็ต่อเมื่อร่างกายติดเชื้อแล้วเท่านั้น แต่อย่างไรก็ตาม หากระบบภูมิคุ้มกันของสัตว์เลี้ยงลูกด้วยนมทำงานตลอดเวลาจะเป็นอันตรายต่อเนื้อเยื่อและเซลล์ได้ ""ในการศึกษาขั้นต่อไป ถ้าเราสามารถเปลี่ยนรูปแบบการตอบสนองของระบบภูมิคุ้มกันในสัตว์เลี้ยงลูกด้วยนมชนิดอื่น ๆ ให้เป็นไปในลักษณะที่คล้ายคลึงกับค้างคาวได้แล้ว เราก็จะสามารถควบคุมอัตราการเสียชีวิตที่เกิดจากโรคร้าย อย่างเช่น อีโบลา ได้” หัวหน้าทีมวิจัยกล่าว

Link ที่เกี่ยวข้อง
https://www.sciencedaily.com/releases/2016/02/160222155631.htm
http://www.bangkokhealth.com/index.php/health/health-system/gastro/1632-2013-10-25-06-26-23.html

","https://www.stkc.go.th/sites/default/files/stiarticle_images/1541574505.jpg"
"1328","การดื่มน้ำมีผลกับการบริโภคอาหาร","Wed, 2018-11-07 14:05","http://www.stkc.go.th/node/1328","วิทยาศาสตร์ธรรมชาติ","","งานวิจัยเผยหากเราดื่มน้ำเปล่ามากขึ้นในหนึ่งวัน จะทำให้บริโภคอาหารได้น้อยลง รวมถึงอาหารที่มีไขมันอิ่มตัวคอเลสเตอรอล น้ำตาล และโซเดียมเป็นส่วนประกอบ


   สำนักข่าว ScienceDaily รายงานผลการศึกษาของนักวิจัยแห่งมหาวิทยาลัยอิลลินอยส์ ประเทศสหรัฐอเมริกา เพื่อหาความสัมพันธ์ระหว่างพฤติกรรมการดื่มน้ำเปล่ากับปริมาณการบริโภคอาหารของคนวัยทำงานชาวอเมริกันจำนวน 18,300 คน ซึ่งจากการสำรวจเบื้องต้นพบว่า โดยเฉลี่ย อาสาสมัครในการศึกษาครั้งนี้ ดื่มน้ำเปล่าประมาณ 4.2 แก้วเป็นประจำทุกวัน ซึ่งมากกว่าการบริโภคอาหารปกติที่มีน้ำเป็นส่วนประกอบประมาณ 30 เปอร์เซ็นต์ และอาสาสมัครได้รับแคลอรี่จากการบริโภคอาหารโดยเฉลี่ย 2,157 แคลอรี่ ในจำนวนนี้ 125 แคลอรี่ มาจากเครื่องดื่มที่มี่รสหวาน และ 432 แคลอรี่ จากอาหารกลุ่มโภชนาการต่ำ อาทิ ขนมหวาน ขนมขบเคี้ยว และข้อมูลจากการเก็บประวัติการบริโภคอาหารตลอดระยะเวลาการเข้าเป็นอาสาสมัครในโครงการเผยให้เห็นว่า ถ้าเพิ่มปริมาณการดื่มน้ำเปล่า 1 - 3 แก้ว (1 แก้ว ประมาณ 250 มิลลิลิตร) ต่อวันทุกวัน จะลดปริมาณพลังงาน (แคลอรี่) จากการบริโภคอาหารได้ประมาณ 68 - 205 แคลอรี่ (หรือประมาณไข่ไก่ต้ม 1 – 3 ฟอง) ต่อวัน ลดการบริโภคโซเดียมได้ประมาณ 78 - 235 กรัมต่อวัน ลดการบริโภคน้ำตาลได้ประมาณ 5 – 18 กรัมต่อวัน และลดการบริโภคคอเลสเตอรอลได้ถึง 7 - 21 กรัมต่อวัน

Link ที่เกี่ยวข้อง
https://www.sciencedaily.com/releases/2016/03/160301174759.htm

ภาพจาก : http://images.medicaldaily.com/sites/medicaldaily.com/files/styles/headline/public/2014
/05/13/woman-drinking-glass-water-morning.jpg
","https://www.stkc.go.th/sites/default/files/stiarticle_images/1541574305.jpg"
"1326","LED ชีวิตที่ดี","Tue, 2018-11-06 10:16","http://www.stkc.go.th/node/1326","วิศวกรรมศาสตร์และเทคโนโลยี","","LED ชีวิตที่ดี
        ชีวิตความเป็นอยู่ในยุคปัจจุบันนี้ การใช้พลังงานของมนุษย์มีแนวโน้มที่จะใช้กันมากยิ่งขึ้น โดยเฉพาะพลังงานไฟฟ้าที่เราทุกคนก็ต้องพึ่งพาแสงสว่างในการดำรงชีวิต หรือดำเนินธุรกิจ ตลอดจนการพัฒนาประเทศจึงจำเป็นต้องมีการขยายและต้องหาแหล่งพลังงานเพิ่ม ซึ่งนำมาสู่ความต้องการพลังงานที่เพิ่มขึ้นมากจนหลีกเหลี่ยงไม่ได้เหมือนกันวันนี้จึงมีคำแนะนำในการช่วยลดการใช้พลังงานมาฝากกัน ด้วยการเปลี่ยนการใช้หลอดไฟแบบเก่ามาเป็นหลอดไฟแอลอีดี (LED) กันเถอะ

        หลอดไฟ LED (Light-emitting diode) เป็นอุปกรณ์ไฟฟ้ากึ่งตัวนำหรือจะเรียกง่าย ๆ ว่าไดโอดเปล่งแสงโดยการพัฒนาจากอุปกรณ์เล็ก ๆ และเมื่อปล่อยกระแสไฟฟ้าเข้าไปที่ขั้วหลอดไฟ LED ก็จะสว่างขึ้นทันที ซึ่งจะต่างกับหลอดไฟแสงจันทร์ หลอดฟลูออเรสเซนต์ ที่ใช้ตามบ้านเรือนทั่วไป

บอกข้อดีของหลอดไฟ LED กันเลย

        หลอดไฟ LED เปิดปุ๊บสว่างปั๊บ ไม่ต้องรอเวลาหลังจากเปิดเหมือนกับหลอดฟลูออเรสเซนต์และหลอดแสงจันทร์ จึงช่วยประหยัดค่าไฟได้ เราสามารถใช้หลอดไฟ LED แทนหลอดประหยัดไฟแบบหลอดตะเกียบได้เลย เพราะถูกออกแบบขั้วหลอดให้ใช้ทดแทนกันได้ (แต่รอให้หลอดตะเกียบหมดอายุก่อนก็ได้นะ แล้วค่อยเปลี่ยน) หลอดไฟ LED สามารถควบคุมการกระจายแสงได้ เพราะถูกออกแบบมาเพื่อให้ควบคุมทิศทางการกระจายแสงได้ตามต้องการ จึงทำให้มีประสิทธิภาพสูง หลอดไฟ LED มีอายุการใช้งานที่ยาวนานกว่าหลอดแบบเก่า โดยมีอายุการใช้งานได้ถึง 60,000 ชั่วโมง โดยความสว่างของหลอดไม่ลดลง และที่สำคัญ หลอดไฟ LED ไม่มีการแพร่กระจายของรังสี UV แต่อย่างใด 
ซึ่งปลอดภัยกว่าหลอดไฟรุ่นเก่าแถมยังไม่มีส่วนผสมของสารปรอทหรือสารพิษ จึงปลอดภัยต่อมนุษย์และสิ่งแวดล้อมอีกด้วยหลอดไฟ LED สามารถลดภาวะโลกร้อนได้ เพราะช่วยลดพลังงาน ช่วยลดค่าใช้จ่ายที่สูญเสียไปโดยไม่จำเป็นได้อย่างแท้จริง เราควรหันมาให้ความสำคัญกับปัญหาโลกร้อน ปัญหาพลังงาน ปัญหาสิ่งแวดล้อม ด้วยการเปลี่ยนมาใช้หลอดไฟ LED เพิ่มขึ้นเพื่อชีวิตที่ดี

แหล่งอ้างอิง

http://www.changsinled.com/article 
http://www.klcbright.com/articles.php","https://www.stkc.go.th/sites/default/files/stiarticle_images/1541474170.jpg"
"1325","ปฏิกิริยาเมล์ลาร์ด–เคมีของกลิ่นหอมชวนกิน","Tue, 2018-11-06 10:12","http://www.stkc.go.th/node/1325","วิทยาศาสตร์ธรรมชาติ","","  คุณเคยมีประสบการณ์แบบนี้หรือไม่ เมื่อเดินผ่านร้านอาหาร กลิ่นของอาหารที่ลอยออกมาให้เราได้รับรู้นั้นกระตุ้นความรู้สึกอยากอาหารของเรา จนทำให้เราตัดสินใจเลือกรับประทานอาหารร้านนั้น แม้ว่าบางครั้งเวลานั้นอาจยังไม่ถึงเวลามื้ออาหารของเราก็ตาม หรือเวลาที่เราเดินผ่านแผงลอยที่ขายอาหารจำพวกปิ้งย่าง (หมูปิ้ง ไก่ย่าง) แค่กลิ่นหอมก็ทำให้เราเกิดอาการน้ำลายสอแล้ว กลิ่นเหล่านี้คืออะไร กลิ่นอาหารที่ทำให้น่ารับประทานนี้เกิดจากปฏิกิริยาเมล์ลาร์ด (Maillard reaction) ซึ่งค้นพบเมื่อปี ค.ศ. 1913 โดยนักเคมีชื่อ หลุยส์ คามิลล์ เมล์ลาร์ด ปฏิกิริยานี้เกิดขึ้นจากน้ำตาลในอาหาร ทำปฏิกิริยากับกรดอะมิโน โดยมีความร้อนเป็นตัวเร่งปฏิกิริยา จนเกิดการเปลี่ยนแปลงทางเคมีอย่างต่อเนื่องกลายเป็นสารเคมีสีน้ำตาล มีกลิ่น และทำให้เกิดรสชาติของอาหาร ปฏิกิริยานี้จึงมีอีกชื่อหนึ่งว่า Browning Reaction สารเคมีที่ได้นี้ มีทั้งชนิดที่ละลายน้ำและไม่ละลายน้ำ อาหารที่ปรุงเสร็จใหม่ๆ จะมีกลิ่นหอมมากกว่า เนื่องจากสารนี้ปะปนมากับไอน้ำที่ลอยออกมา สารเหล่านี้เป็นกลิ่นที่กระตุ้นความรู้สึกอยากอาหารของเรา เช่น กลิ่นเหมือนโกโก้หรือกาแฟเมื่อคั่วเมล็ดกาแฟ กลิ่นคล้ายคาราเมลเมื่อปิ้งขนมปัง


        สำหรับอาหารกลุ่มเนื้อสัตว์นั้น ส่วนประกอบสำคัญของสารเคมีที่ส่งกลิ่นจากปฏิกิริยาเมล์ลาร์ดประกอบไปด้วย สารกลุ่มไฮโดรคาร์บอน และสารกลุ่มอัลดีไฮด์ สารทั้งสองตัวนี้จะทำให้เกิดกลิ่นที่ชวนให้รับประทานเหมือนกลิ่นย่าง และเนื่องจากไขมันสัตว์ระเหยได้ง่ายจากการให้ความร้อน ทำให้เวลาย่างเนื้อเราจะอยากอาหารได้ง่ายเนื่องจากประสาทรับกลิ่นของเราถูกกระตุ้นอย่างมากทั้งจากไอน้ำและไขมันที่เราหายใจเข้าไปนั่นเอง



        อย่างไรก็ตาม ปฏิกิริยานี้อาจก่อให้เกิดผลเสียได้ ถ้าความร้อนสูงเกินไป ผลที่ได้จะทำให้เกิดสารเคมีที่ให้รสขม หรือการไหม้เกรียม ซึ่งสารนี้นอกจากมีรสชาติไม่พึงประสงค์แล้วยังเป็นสารก่อมะเร็งอีกด้วยถ้าเกิดในเนื้อสัตว์ เราจึงควรระมัดระวังขณะประกอบอาหารหรือเลือกรับประทานเพื่อสุขภาพที่ดีของเรา 

แหล่งที่มา : 
https://en.wikipedia.org/wiki/Maillard_reaction
http://www.foodnetworksolution.com/wiki/word/0397/maillard-reaction-ปฏิกิริยาเมลลาร์ด

เรียบเรียงโดย นายศิระภัทร ศิระโรจนกุล","https://www.stkc.go.th/sites/default/files/stiarticle_images/1541473940.jpg"
"1321","ความลับ...ของความหวาน","Mon, 2018-11-05 09:16","http://www.stkc.go.th/node/1321","วิทยาศาสตร์ธรรมชาติ",""," ในปัจจุบันนี้คนทุกเพศทุกวัยหันมานิยมรับประทานของหวาน และเครื่องดื่มกันมากขึ้น ทั้งของหวานจากในประเทศหรือนำเข้าจากต่างประเทศ ซึ่งส่วนผสมในของหวานและเครื่องดื่มนั้น ส่วนใหญ่จะมีน้ำตาลเป็นองค์ประกอบ ซึ่งเมื่อรับประทานเข้าไปแล้วจะทำให้มีพลังงาน และร่ายกายรู้สึกกระปรี้กระเปร่า 

        น้ำตาล (Sugar) คือ สารประกอบคาร์โบไฮเดรตประเภทโมโนแซ็กคาไรด์ (monosaccharide) และไดแซ็กคาไรด์ (disaccharide) ซึ่งมีรสหวาน โดยทั่วไปเรามักเข้าใจว่าน้ำตาลต้องมาจากอ้อยเท่านั้น และเรียกสารที่มีรสหวานว่าน้ำตาลแทบทั้งสิ้น เช่น ทำมาจากตาลจะเรียกว่าตาลโตนด ทำมาจากมะพร้าวจะเรียกว่าน้ำตาลมะพร้าว น้ำตาลโมเลกุลเดี่ยวจัดเป็นคาร์โบไฮเดรตที่มีโมเลกุลเล็กที่สุดเป็นน้ำตาลที่มีมากที่สุดในธรรมชาติ และเป็นสารอาหารหลักในการสลายให้พลังงานแก่สิ่งมีชีวิต สลายเป็นพลังงานได้รวดเร็วเพราะเมื่อรับประทานเข้าไปแล้วจะดูดซึมจากลำไส้ได้เลย โดยไม่ต้องผ่านการย่อยอีก จึงเหมาะสำหรับผู้ที่ต้องการพลังงานรีบด่วน เช่น นักกีฬา ผู้เจ็บป่วยและพักฟื้น ดังนั้นถ้าเราจะรับประทานของหวานหรือเครื่องดื่มเพื่อให้ร่างกายมีพลังงาน รู้สึกสดชื่นเพิ่มขึ้น ควรจะบริโภคอาหาร เครื่องดื่มที่มีส่วนผสมจำพวกน้ำตาลโมเลกุลเดี่ยว เช่น น้ำตาลกลูโคส น้ำตาลฟรุกโทส และน้ำตาลกาแลกโทส


        เมื่อการรับประทานของหวาน และเครื่องดื่มที่มีน้ำตาลเป็นส่วนประกอบ ต้องคำนึงถึงสุขภาพด้วย เพราะเมื่อรับประทานมากจนเกินไป จะมีโรคต่างๆ ตามมานั่นคือ โรคอ้วน นั่นเอง หรือถ้ารับประทานแล้วก็ควรออกกำลังกายเพิ่มเติมด้วย เราควรมีความสุขกับการรับประทาน แต่อย่าลืมความสุขของร่างกายด้วย

แหล่งอ้างอิง : https://sites.google.com/site/nongmoei77/prawati-khxng-chan/kharbohidert/khwam-sakhay-khxng-kharbohidert/chnid-khxng-kharbohidert

เรียบเรียงโดย รัชเนศ เพ็ชรเย็น","https://www.stkc.go.th/sites/default/files/stiarticle_images/1541384499.jpg"
"1320","เปลือกไข่ลดโลกร้อน","Mon, 2018-11-05 09:13","http://www.stkc.go.th/node/1320","วิทยาศาสตร์ธรรมชาติ",""," ปัจจุบันโลกเรากำลังประสบกับปัญหามลภาวะและปัญหาขยะมูลฝอยที่เกิดขึ้นมากมายจากการใช้ประโยชน์และกิจกรรมต่าง ๆ ของมนุษย์ เช่น จากครัวเรือน โรงงานอุตสาหกรรม รวมไปถึงจากการประกอบธุรกิจทางการเกษตร หนึ่งในปัญหาที่สำคัญก็คือ ภาวะโลกร้อน (Global warming) หรือ การเปลี่ยนแปลงสภาพภูมิอากาศ (Climate Change) 

        ภาวะโลกร้อน (Global warming) คือ การที่อุณหภูมิเฉลี่ยของโลกเพิ่มขึ้นจากผลของภาวะเรือนกระจก หรือที่เรารู้จักกันดีในชื่อว่า Greenhouse Effect โดยมีสาเหตุมาจากการที่มนุษย์เพิ่มปริมาณก๊าซคาร์บอนไดออกไซด์จากการขนส่ง การผลิตในโรงงานอุตสาหกรรม การเผาไหม้เชื้อเพลิงต่าง ๆ เช่น ก๊าซคาร์บอนไดออกไซด์จากไอเสียรถยนต์ จากการเผาป่า แม้กระทั่งในขั้นตอนหนึ่งของการผลิตพลังงานไฟฟ้าของเซลล์เชื้อเพลิง (fuel cell) ท้ายที่สุดในกระบวนการผลิตก็ยังมีก๊าซคาร์บอนไดออกไซด์เกิดขึ้นด้วย จากผลการสำรวจในปี ค.ศ. 1950 พบว่าประเทศสหรัฐอเมริกา เป็นประเทศที่มีการปล่อยควันพิษปริมาณสะสมมากที่สุดถึง 186,100 ล้านตัน นอกจากนี้ข้อมูลการสำรวจปริมาณขยะในปี ค.ศ. 2006 พบว่ามีปริมาณขยะมากถึง 251.3 ล้านตัน (ที่มา : USEPA, 2011) และที่น่าสนใจไปกว่านั้นคือ ส่วนใหญ่เป็นปริมาณขยะที่เกิดจากการทิ้งเปลือกไข่ถึง 455,000 ตัน จากปัญหาดังกล่าวข้างต้น นักวิทยาศาสตร์จากมหาวิทยาลัยโอไฮโอ (Ohio State University) ประเทศสหรัฐอเมริกา จึงได้นำเสนองานวิจัยเกี่ยวกับการนำเปลือกไข่มาเป็นวัตถุดิบในขั้นตอนหนึ่งในการผลิตพลังงานไฟฟ้าของเซลล์เชื้อเพลิงโดยการเติมเปลือกไข่ลงไปในขั้นตอนกระบวนการผลิต สารแคลเซียมออกไซด์ (calcium oxide) ที่พบในเปลือกไข่ จะช่วยดูดซับก๊าซคาร์บอนไดออกไซด์ไว้ได้ถึง 78% โดยน้ำหนัก ซึ่งจะส่งผลให้กระบวนการผลิตพลังงานไฟฟ้าของเซลล์เชื้อเพลิงสะอาดขึ้น และหากนำเชื้อเพลิงประเภทนี้ไปใช้กับยานพาหนะ จากไอเสียที่เคยเป็นมลพิษจะเป็นเพียงแค่ไอน้ำจาง ๆ เท่านั้น นอกจากนี้หากนำเปลือกไข่ที่ใช้แล้วไปฝังดิน จะช่วยกำจัดก๊าซคาร์บอนไดออกไซด์ที่เกิดขึ้นโดยไม่ปล่อยก๊าซดังกล่าวสู่ชั้นบรรยากาศด้วย



        จากการวิจัยครั้งนี้ถือเป็นผลดีอย่างยิ่ง เพราะนอกจากไข่ไก่จะมีประโยชน์ต่อร่างกายแล้ว เปลือกไข่ไก่ที่เหลือยังสามารถนำมาทำประโยชน์เป็นพลังงานเชื้อเพลิงใช้ทดแทนพลังงานที่เสียไป ทั้งยังช่วยลดปัญหาภาวะโลกร้อนและปัญหาขยะมูลฝอยอีกด้วย

เรียบเรียงโดย น.ส.นพรัตน์  พงศ์จันทร์

อ้างอิง : 
Engineered Eggshells To Help Make Hydrogen Fuel (2007, September 26) retrieved 12 January 2017 
from http://phys.org/news/2007-09-eggshells-hydrogen-fuel.html

Science & technology. 2557. “เติม “เปลือกไข่” ให้รถวิ่งฉิว-ลดปัญหาโลกร้อน.” เข้าถึง 20 ธันวาคม 2559. 
http://www.manager.co.th/Science/ViewNews.aspx?NewsID=9500000117200","https://www.stkc.go.th/sites/default/files/stiarticle_images/1541384011.jpg"
"1316","ไม่ดื่มเย็น  ช่วยหุ่นสวยได้..","Thu, 2018-11-01 13:48","http://www.stkc.go.th/node/1316","","","สาว ๆ ยุคใหม่ รักสุขภาพ ต้องการมีหุ่นสวยแข็งแรง นอกจากการเลือกอาหารรับประทานที่มีคุณประโยชน์สูง ส่งผลดีจากภายในยังทำทุกอย่างเพื่อให้ได้หุ่นดีจากภายนอกด้วยการออกกำลังที่ทำให้ร่างกายแข็งแรงสมส่วน และพักผ่อนให้เหมาะสม แต่หลายคนมักมีปัญหาว่าทำทุกอย่างแล้วทำไมมีหน้าท้องยุ้ยอยู่



        หน้าท้องยุ้ยยื่น ทำให้สาว ๆ หลายคนรู้สึกว่ายังสวยไม่สมส่วน ทำหลายวิธีแต่ก็ยังไม่สามารถกำจัดเจ้าหน้าท้องยื่นได้ บางคนพยายามจำกัดอาหาร เน้นออกกำลังบริเวณหน้าท้องให้มาก แต่ปัญหาดังกล่าวก็ยังไม่หมดไป ซึ่งสาเหตุอีกข้อที่หลายคนอาจคิดไม่ถึงหรือมองข้ามไป นั่นก็คือ การดื่มน้ำเย็นจัด โดยเฉพาะหลังเวลาอาหารทันที นั่นเอง ซึ่งการดื่มน้ำเย็นจัดหลังอาหารทันทีนั้น นอกจากจะทำให้เราพบกับปัญหาสุขภาพ ร้อนในถามหา ป่วยง่ายป่วยบ่อย ปวดท้องประจำเดือนมากขึ้นแล้ว ยังจะทำให้ย่อยอาหารได้ยากขึ้น เพราะปกติแล้ว อุณหภูมิร่างกายของเรา ประมาณ 37 องศาเซลเซียส ซึ่งเมื่อรับประทานอาหาร ร่างกายเราจะหลั่งเอนไซม์ออกมาเพื่อย่อยอาหาร ซึ่งเอนไซม์จะทำงานได้ดีในอุณหภูมิปกติของร่างกาย แต่เมื่อเราดื่มน้ำเย็นจัดกว่าอุณหภูมิร่างกายลงไป จะทำให้ประสิทธิภาพของเอนไซม์สำหรับย่อยอาหารลดลงไปด้วย ซ้ำร้ายน้ำเย็นยังทำให้ใช้เวลาย่อยอาหารมากกว่าปกติ เราจึงเกิดอาการท้องอืด ท้องเฟ้อขึ้นมา และทำให้อาหารอยู่ในท้องเป็นเวลานาน กระเพราะอาหารก็ขยายตัวนานขึ้น นอกจากนี้ อาหารบางส่วนจะเปลี่ยนรูปเป็นไขมันเกาะอยู่ตามผนังเส้นเลือด ส่งผลไม่ดีหลายอย่าง

        ดังนั้นแล้ว การดื่มน้ำเย็นคงไม่ส่งผลร้ายในส่วนที่ทำให้ท้องอืดหน้าท้องยื่น ไปมากกว่าการที่ระบบในร่างกายได้รับผลกระทบต่าง ๆ เราจึงควรดื่มน้ำในอุณหภูมิปกติ เพื่อให้ระบบภายในร่างกายทำงานอย่างเป็นปกติ ซึ่งจะส่งผลดีต่าร่างกายของเราในระยะยาวด้วย

ผู้เรียบเรียง นายจิรพล ระวังการ

ที่มา http://www.bangkokbiznews.com/news/detail/567363

https://health.kapook.com/view62684.html","https://www.stkc.go.th/sites/default/files/stiarticle_images/1541054926.jpg"
"1315","เจลล้างมือ ใช้อย่างไร?","Thu, 2018-11-01 13:43","http://www.stkc.go.th/node/1315","วิทยาศาสตร์การแพทย์","","นักวิทยาศาสตร์เผยวิธีทำความสะอาดมือด้วยผลิตภัณฑ์ทำความสะอาดและฆ่าเชื้อโรคชนิดไม่ต้องใช้น้ำ (Sanitizer) หรือเจลล้างมือให้มีประสิทธิภาพ ควรพ่นเจลลงบนฝ่ามือและถูมือไปมาเป็นเวลา 15 – 30 วินาที

   ScienceNews รายงานผลการศึกษาจาก Geneva University Hospitals ประเทศสวิตเซอร์แลนด์ กำหนดให้อาสาสมัครซึ่งเป็นเจ้าหน้าที่ด้านสาธารณสุขจำนวน 23 คน ใช้มือสัมผัสแบคทีเรีย E.coli และบีบเจลล้างมือปริมาณ 3 มิลลิลิตร ใส่ฝ่ามือและถูไปมาโดยใช้เวลาที่แตกต่างกันตั้งแต่ 10 – 60 วินาที จากนั้นนักวิจัยได้ตรวจสอบปริมาณแบคทีเรียบนมือของอาสาสมัคร ผลปรากฎว่าแบคทีเรียลดปริมาณลงอย่างมากในเวลา 10 - 15 วินาที และค่อย ๆ ลดลงจนวินาทีที่ 30 แต่หลังจาก 45 วินาทีไปแล้วปริมาณแบคทีเรียไม่ลดลงอีกเลย

   จากผลการศึกษา นักวิจัยจึงแนะนำให้ใช้ระยะเวลา 15 – 30 วินาที ถูมือไปมาหลังจากพ่นเจลล้างมือลงบนฝ่ามือ เพราะเป็นช่วงเวลาที่สามารถกำจัดแบคทีเรียได้อย่างมีประสิทธิภาพ ขณะเดียวกันนักวิจัยไม่สามารถอธิบายได้ว่าเพราะเหตุใดจึงเป็นเช่นนั้น อย่างไรก็ตามการรักษาสุขอนามัยของมือเป็นสิ่งสำคัญในการควบคุมการแพร่กระจายของเชื้อโรค และลดปัจจัยเสี่ยงจากโรคไข้หวัด โรคติดเชื้อทางเดินหายใจ โรคติดเชื้อทางเดินอาหาร ได้อีกด้วย

   ข้อแนะนำสำหรับการล้างมือด้วยสบู่และน้ำสะอาดแต่ละครั้ง ควรฟอกสบู่ที่มืออย่างต่อเนื่องเป็นเวลาเท่ากับการร้องเพลงแฮปปีเบิร์ดเดย์ (Happy Birthday) 2 รอบ จึงจะกำจัดเชื้อโรคได้

ภาพจาก http://www.matichon.co.th/news_detail.php?newsid=1335428803","https://www.stkc.go.th/sites/default/files/stiarticle_images/1541054610.jpg"
"1314","ข้าวไรซ์เบอร์รี่ สีสันแปลกใหม่….ให้ประโยชน์อนันต์","Thu, 2018-11-01 13:38","http://www.stkc.go.th/node/1314","วิทยาศาสตร์ธรรมชาติ","","ปัจจุบันแนวโน้มอาหารเพื่อคนรักสุขภาพกำลังได้รับความสนใจเป็นอย่างมาก เนื่องจากการมีสุขภาพที่ดีมีความสำคัญในการดำรงชีวิตของมนุษย์ และหนึ่งในวิธีการดูแลสุขภาพก็คือการใส่ใจเรื่องอาหารการกินโดยเฉพาะ “ข้าว” ที่มีการใช้เทคโนโลยีพัฒนาข้าวสายพันธุ์ใหม่ที่มีคุณประโยชน์มากขึ้นและเป็นทางเลือกสำหรับผู้ใส่ใจสุขภาพ นั่นคือ “ข้าวไรซ์เบอร์รี่ (Riceberry)”

rice2

          ข้าวไรซ์เบอร์รี่ (Riceberry) เป็นข้าวที่ได้จากการผสมข้ามพันธุ์ระหว่างข้าวเจ้าหอมนิลกับข้าวขาวดอกมะลิ 105 ได้รับการปรับปรุงพันธุ์โดยศูนย์วิทยาศาสตร์ข้าว มหาวิทยาลัยเกษตรศาสตร์ และคณะกรรมการวิจัยแห่งชาติ (วช.) ข้าวไรซ์เบอร์รี่มีสีม่วงเข้ม เมล็ดเรียวยาว ผิวมันวาว มีกลิ่นหอมเป็นเอกลักษณ์ และมีรสชาติอมหวานกลมกล่อมชวนรับประทาน มีสารอาหารต่าง ๆ มากมาย ที่โดดเด่นคือสารต่อต้านอนุมูลอิสระ แกมมา โอไรซานอล (-oryzanol) เบต้าแคโรทีน (β-carotene) โพลีฟีนอล (Polyphenol) มีวิตามิน แร่ธาตุที่จำเป็นต่อร่างกาย เช่น วิตามินอี วิตามินบี 1 เหล็ก สังกะสี โฟเลต และมีเส้นใยอาหารสูง ช่วยลดระดับไขมันและคอเลสเตอรอล ป้องกันโรคหัวใจ ช่วยควบคุมน้ำหนักและทำให้การทำงานของระบบขับถ่ายดีขึ้น นอกจากนี้ยังมีดัชนีน้ำตาลต่ำ-ปานกลาง ทำให้ระดับน้ำตาลในเลือดไม่เพิ่มสูงขึ้นอย่างรวดเร็ว จึงช่วยลดความเสี่ยงในการเป็นโรคเบาหวานและเหมาะสำหรับผู้ที่มีภาวะอ้วนหรือต้องการควบคุมน้ำหนักอีกด้วย


ที่มาข้อมูล : 
https://goo.gl/CCNUDR","https://www.stkc.go.th/sites/default/files/stiarticle_images/1541054293.jpg"
"1313","Zenbo หุ่นยนต์พ่อบ้าน","Thu, 2018-11-01 13:35","http://www.stkc.go.th/node/1313","วิศวกรรมศาสตร์และเทคโนโลยี","","หุ่นยนต์ Zenbo
 
   บริษัทเอซุส (Asus)* ได้พัฒนาหุ่นยนต์พ่อบ้านที่มีราคาไม่สูงมากนัก เทียบเท่าได้กับราคาโทรศัพท์สมาร์ทโฟนในปัจจุบันหรือประมาณ 599 ดอลล่าร์สหรัฐ (21,000 บาท) หุ่นยนต์ตัวนี้มีชื่อว่า “Zenbo” เป็นหุ่นยนต์ที่รองรับการสั่งงานได้ด้วยเสียง สามารถควบคุมอุปกรณ์ต่างๆ ภายในบ้าน (smart home devices) และสื่อสารกับมนุษย์ได้

   ด้วยความสามารถดังกล่าว Zenbo จึงถูกนำมาช่วยงานในบ้านทั้งเพื่อความบันเทิงและความปลอดภัย เป็นเสมือนผู้ช่วยในบ้าน ดูแลเด็กและผู้สูงอายุ เช่น คอยเตือนนัดหมายสำคัญ ตรวจความปลอดภัยภายในบ้าน แจ้งผู้ดูแลเมื่อเกิดเหตุฉุกเฉินในบ้าน เล่านิทาน ร้องเพลงและเล่นเกมส์กับเด็กๆ เป็นต้น

Zenbo ทำอะไรได้บ้าง?
เคลื่อนที่ – สามารถเคลื่อนที่ได้อย่างอิสระด้วยล้อ 2 ล้อ ซึ่งมีลักษณะเหมือนกับล้อของเครื่องดูดฝุ่น
มองเห็น – สามารถมองเห็นได้ด้วยกล้องที่ติดอยู่ในส่วนหัว ทำให้ Zenbo สามารถจดจำใบหน้าได้ ถ่ายรูปและวิดีโอ โทรศัพท์แบบเห็นหน้า และช่วยให้เจ้าของบ้านสามารถตรวจตราบ้านผ่าน Zenbo ได้
สนทนา – สามารถพูดได้ โดยสามารถเตือนข้อมูลสำคัญและเล่านิทานให้เด็กๆ ฟังได้
ได้ยิน – สามารถฟังและทำตามคำสั่งของผู้ใช้ได้ โดยผู้ใช้สามารถพูดด้วยคำพูดและภาษาปกติ
ติดต่อสื่อสาร – สามารถสื่อสารและควบคุมการทำงานของอุปกรณ์ต่างๆ ในบ้านได้ (smart home devices)
เรียนรู้ – สามารถเรียนรู้ได้จากการเก็บข้อมูลต่างๆ ของผู้ใช้ เพื่อปรับการทำงานให้ผู้ใช้พึงพอใจสูงสุด
แสดงอารมณ์ – สามารถแสดงอารมณ์ได้หลากหลาย เช่น ยิ้ม หัวเราะ เขินอาย ตื่นเต้น เป็นต้น

* บริษัทเอซุส (Asus) เป็นบริษัทผลิตชิ้นส่วนและอุปกรณ์อิเล็กทรอนิกส์ของประเทศไต้หวัน

ที่มาของข้อมูล

AsusTek Computer Inc. Zenbo [Internet]. 2016 [cited 2016 Jun 8]. Available from: https://zenbo.asus.com/

BBC. Taiwan’s Asus unveils ‘budget’ household robot [Internet]. 2016 [cited 2016 Jun 8]. Available from: http://www.bbc.com/news/business-36410829

Gibbs S. Meet Zenbo, the Asus robot that costs no more than a smartphone [Internet]. 2016 [cited 2016 Jun 8]. Available from: https://www.theguardian.com/technology/2016/may/31/asus-zenbo-robot-price-smartphone-voice-face","https://www.stkc.go.th/sites/default/files/stiarticle_images/1541054150.jpg"
"1311","th th en Hypnic Jerks (อาการนอนกระตุก)","Wed, 2018-10-31 10:01","http://www.stkc.go.th/node/1311","","","วันนี้จะพาไปทำความรู้จักกับอาการที่ผมเชื่อเลยว่าหลายๆคน ต้องเคยสัมผัสและเคยเป็นกันมาทุกคน ซึ่งบางคนก็อาจจะรู้ตัวจนทำให้ถึงขั้นตื่นนอน หรือบางคนอาจจะไม่รู้สึกตัวเลยก็ได้ 

        อาการกระตุกขณะนอนหลับ (Hypnic Jerks) หรือบางครั้งก็เรียกว่าอาการเหมือนตกจากที่สูง ซึ่งในบางคนอาจจะมีการกระตุกรุนแรงถึงขั้น ฟาดแขน ฟาดขา หรืออาจจะกระตุกทั้งตัว ทำให้มีผลต่อการนอนหลับได้ ในทางการแพทย์มักจะเรียกกลุ่มอาการนี้ว่า Hypnic เป็นการกระตุกแบบ myoclonic ซึ่งเป็นการกระตุกของกล้ามเนื้อในร่างกายที่สามารถเกิดได้ในคนทั่วไป เช่น การสะอึกหรือการกระตุกของแขน ขา ตอนนอนหลับ โดยสามารถสันนิษฐานได้ว่าเกิดจากหลายสาเหตุไม่ว่าจะเป็น ความเครียด, วิตกกังวล, การอดนอน หรือจากโรคบางชนิด เช่น หลอดเลือดสมอง โรคไต แต่ในทางการแพทย์ ก็สามารถอธิบายให้เข้าใจได้ในอีกแง่มุม จากงานศึกษาหลายชิ้นเชื่อว่า เกิดจากการที่ร่างกายกำลังเข้าสู่ช่วงหลับลึก กล้ามเนื้อเริ่มคลายตัวพร้อมๆกัน การหายใจเริ่มช้าลง แต่สมองกลับสับสนโดยคิดว่า ร่างกายกำลังอ่อนแรง ทั้งขา แขน ทำให้ไม่สามารถ ยืนหรือนั่งได้ปกติ จึงสั่งให้กลไกของร่างกายทำการป้องกันตัว คือ ทำให้กล้ามเนื้อเกร็งตัวและกระตุกอย่างรวดเร็ว ในบางครั้งสมองจึงสร้างความรู้สึกคล้ายกับอาการของการตกจากที่สูงนั่นเอง นอกจากนี้ยังมีการศึกษาที่มีคนพูดถึงเกี่ยวกับทฤษฎีของอาการ Hypnic jerks ว่าเป็นระบบการป้องกันตัว ซึ่งคนได้รับสืบทอดมาจากบรรพบุรุษที่มีร่วมกันกับลิงและใช้เป็นกลไกในการป้องตัว ในตอนที่อาศัยอยู่บนต้นไม้เพื่อไม่ให้เกิดอันตรายขณะนอนหลับ 


        ซึ่งอาการ Hypnic jerks นั้นก็สามารถเกิดได้ในคนทุกเพศ ทุกวัย ไม่ใช่อาการผิดปกติแต่อย่างใด แต่ถ้าเกิดใครที่มีอาการของ Hypnic jerks บ่อยครั้งจนมีผลต่อการนอนหลับก็ควรปรึกษาแพทย์เพราะอาจจะส่งผลต่อสุขภาพในระยะยาวได้

แหล่งอ้างอิง :

https://sleep.org/articles/hypnic-jerks/
http://www.medscape.org/viewarticle/515809
http://www.nosleeplessnights.com/the-hypnic-jerk-jolted-awake-when-falling-asleep/
https://sleephabits.net/hypnic-jerk


เรียบเรียงโดย นายตามพงศ์ เหลืองบริบูรณ์ ","https://www.stkc.go.th/sites/default/files/stiarticle_images/1540954895.jpg"
"1310","ฟักตัวลูกเจี๊ยบได้ โดยไม่ต้องมีเปลือกไข่","Wed, 2018-10-31 09:59","http://www.stkc.go.th/node/1310","","","

   การทดลองที่ดูเหมือนจะธรรมดาแต่ไม่ธรรมดา กลายเป็นกระแสข่าววิทยาศาสตร์ที่ฮือฮา เกิดจากคลิปวิดีโอสั้นๆมีความยาวประมาณ 3 นาทีกว่าๆ (ลองชมดูคลิปการทดลองที่ด้านล่างนี้ เพื่อความเข้าใจที่ง่ายขึ้น) ซึ่งมีการส่งต่อกันอย่างแพร่หลายให้ชมผ่านสื่อสังคมออนไลน์ ถือว่าเป็นการฟักตัวลูกเจี๊ยบได้ โดยไม่จำเป็นต้องมีเปลือกไข่ ในรายการโชว์ทางโทรทัศน์ของประเทศญี่ปุ่น โดยมีครูสอนวิทยาศาสตร์ชาวญี่ปุ่นกำลังสอนวิธีทดลองเพาะเลี้ยงลูกเจี๊ยบในพลาสติกใสบางๆ ให้กลุ่มเด็กนักเรียนผู้หญิงวัยรุ่นหลายคนทำการทดลองนี้ในห้องเรียน มีการใช้อุปกรณ์ง่ายๆเพียงไม่กี่ชนิด เช่น ไข่ไก่, แก้วน้ำพลาสติกใส, สารเคมีที่ต้องเตรียม, อุปกรณ์พลาสติกหรือทำจากไม้ก็ได้ที่เป็นรูปทรงไข่ครึ่งใบ, ก้อนสำลี, ฟิล์มพลาสติกบางใส, หัวแร้งไฟฟ้า, ฝาครอบทำจากพลาสติกใส, และตู้ฟักไข่ เริ่มต้นการทดลองจากมีนำแก้วน้ำพลาสติกใส ซึ่งทำมาจากพลาสติกชนิดพอลีสไตรีน (polystylene) เติมสารเคมีที่ชื่อ เบนซาลโคเนียมคลอไรด์ (benzalkonium chloride) ซึ่งมักใช้เป็นส่วนผสมของยาหรือสบู่ฆ่าเชื้อโรค มีความเข้มข้น 0.01% ปริมาณ 40 มิลลิลิตรลงไปในแก้วพลาสติกใสใบนี้ แล้วเจาะรูขนาด 1 - 1.5 เซนติเมตรและอุดด้วยก้อนลำลีปั้นเป็นขนาดเส้นผ่านศูนย์กลางราว 3 - 4 เซนติเมตร สูงจากก้นแก้วพลาสติกใบนี้ราว 2 เซนติเมตร ขั้นตอนต่อมาจึงนำฟิล์มพลาสติกใสบางๆชนิดที่เรียกชื่อว่า พอลีเมทิลเพนทีน (polymethylpentene) มาดึงขึงบนอุปกรณ์พลาสติกที่เป็นทรงรูปไข่ครึ่งใบ เพื่อยืดดึงฟิล์มพลาสติกใสนี้ให้บางลงอีก จึงนำมาพลาสติกใสนั้นใส่หย่อนเป็นถุงครอบปากแก้วน้ำพลาสติกใส จากนั้นจึงนำไข่ไก่ที่เช็ดทำความสะอาดเปลือกด้วยแอลกอฮอล์ฆ่าเชื้อโรค ตอกไข่ใส่ลงในฟิล์มพลาสติกใสนี้ แล้วใช้หัวแร้งไฟฟ้าที่ร้อนมาเจาะรูขนาดเล็กโดยรอบๆข้างในฟิล์มพลาสติกบางใสนี้ ขนาด 5 – 8 มิลลิเมตร ราว 10 รู เพื่อระบายอากาศ (ปกติแล้ว หัวแร้งไฟฟ้าจะใช้เป็นอุปกรณ์ใช้เชื่อมบัดกรีเส้นตะกั่วในวงจรไฟฟ้า และวงจรอิเล็กทรอนิกส์) จากนั้นใส่ผงแคลเซียมแลคเตทเพนทาไฮเดรต (calcium lactate pentahydrate) ปริมาณ 250 - 300 มิลลิกรัม เจือจางด้วยน้ำกลั่นปริมาณ 2.5 - 3 มิลลิลิตร จึงปิดปากแก้วใบนี้ด้วยฝาครอบพลาสติกใส แล้วนำแก้วน้ำพลาสติกใบดังกล่าวใส่เข้าไปในตู้ฟักไข่ซึ่งต้องมีการควบคุมอุณหภูมิตามที่กำหนด ต่อมาในตอนท้ายของวิดีโอคลิปนี้จะเผยให้เห็นลูกเจี๊ยบที่กำลังฟักตัวออกมา จนมันเดินและวิ่งได้ในที่สุด ใช้เวลาในการทดลองประมาณ 21 วัน ถึงแม้ว่าลูกเจี๊ยบที่เกิดจากการทดลองในครั้งนี้จะไม่ได้เกิดมาในเปลือกไข่ แต่มันก็มีรูปร่างหน้าตาเหมือนลูกเจี๊ยบโดยปกติทั่วไป อย่างไรก็ดียังมีรายละเอียดปลีกย่อยในการทดลองนี้อีก ถ้ามีใครสนใจลองศึกษาเพิ่มเติมตามเอกสารงานวิจัยตามข้อมูลด้านล่าง เพื่อที่อยากจะประสบความสำเร็จในการทดลองเพาะเลี้ยงหรือฟักตัวลูกเจี๊ยบแบบไม่ต้องมีเปลือกไข่
   การทดลองฟักลูกเจี๊ยบโดยไร้เปลือกไข่เชิงความคิดสร้างสรรค์นี้ นำมาจากงานวิจัยที่เผยแพร่ในปี พ.ศ. 2557 เป็นผลงานของนักวิทยาศาสตร์ชาวญี่ปุ่น 2 ท่าน คือ คุณยูทากะ ทาฮารา (Yutaka Tahara) และคุณคัทสึยะ โอบารา (Katsuya Obara) จากงานวิจัยในวารสารโพลทรี ไซแอนซ์ (Poultry Science) ที่มีชื่องานวิจัยว่า ระบบเพาะเลี้ยงไร้เปลือกไข่แบบใหม่สำหรับตัวอ่อนของไก่ โดยใช้ฟิล์มพลาสติกใสบางๆเป็นภาชนะในการเพาะเลี้ยง (A Novel Shell-less Culture System for Chick Embryos Using a Plastic Film as Culture Vessels) ซึ่งเอกสารงานวิจัยชุดนี้ได้อธิบายถึงวิธีการฟักไข่ไก่แบบไร้เปลือกอย่างละเอียดทุกขั้นตอน 
   แม้ว่าจะมีการคิดค้นวิธีฟักตัวลูกเจี๊ยบนอกเปลือกไข่มานานหลายปีแล้วก็ตาม จากนักวิจัยในประเทศอื่นอีกหลายๆท่านมาก่อนหน้านี้ เริ่มมาตั้งแต่ปี พ.ศ. 2505 โดยมักมีการตั้งชื่อเรียกที่แตกต่างกันไป ตามแต่จะตั้งชื่อในภาษาอังกฤษ เช่น chick-in-plastic (ลูกเจี๊ยบในพลาสติก), chick-in-a-cup (ลูกเจี๊ยบในถ้วย) และ the omelette lab (ห้องทดลองตอกไข่เจียว) แต่ไม่ประสบความสำเร็จในช่วงแรกๆ จนได้พัฒนาวิธีการวิจัยที่แตกต่างกัน และเกิดผลสำเร็จในที่สุด

เรียบเรียงโดย ดร. สุเมธ อาวสกุลสุทธิ
เอกสารอ้างอิง
1. Bell, S. C. (2016). Can You Grow a Chicken in an Egg Without a Shell? [online]. Available from: http://www.huffingtonpost.com/sarah-bell-2/can-you-grow-a-chicken-in_b_10125526.html (7 June 2016).
2. Datar, S. and Bhonde, R. R. (2005). Shell-Less Chick Embryo Culture as an Alternative in vitro Model to Investigate Glucose-Induced Malformations in Mammalian Embryos. Rev Diabet Stud, 2(4), 221–227. Available from: http://www.ncbi.nlm.nih.gov/pmc/articles/PMC1783564/ (7 June 2016).
3. Tahara, Y. and Obara, K. (2014). A Novel Shell-less Culture System for Chick Embryos Using a Plastic Film as Culture Vessels. The Journal of Poultry Science, 51(3), 307-312 Available from: https://www.jstage.jst.go.jp/article/jpsa/51/3/51_0130043/_article (7 June 2016).","https://www.stkc.go.th/sites/default/files/stiarticle_images/1540954775.jpg"
"1307","ถุงร้อนหรือถุงเย็น เลือกอย่างไรให้เหมาะสม","Tue, 2018-10-30 09:24","http://www.stkc.go.th/node/1307","",""," ในปัจจุบันต้องยอมรับว่าถุงพลาสติกเป็นสิ่งอำนวยความสะดวกที่สำคัญเป็นอย่างมาก แต่เมื่อเดินไปที่ร้านขายถุงก็จะพบว่า มีถุงมากมายหลายแบบให้เลือก ทำให้เกิดความสับสนว่าแล้วจะเลือกใช้อย่างไรบ้าง แต่ละแบบเหมือนกันหรือไม่ โดยเฉพาะถุงที่ใช้สำหรับใส่อาหารที่ต้องคำนึงถึงความสะอาดและความปลอดภัยด้วย

        ส่วนใหญ่เรามักจะได้ยินผู้ใหญ่เรียกถุงชนิดต่างๆว่า ถุงร้อนกับถุงเย็น ทำให้เกิดความสงสัยว่าจริงๆ แล้ว ถุง 2 ชนิดนี้การใช้งานแตกต่างกันหรือไม่
ถุงร้อน คือ ถุงที่ใส่ของร้อนใช่หรือไม่ แล้วร้อนแค่ไหน ร้อนแบบน้ำเดือด หรือแค่อุ่นๆ แล้วใส่ของเย็นได้หรือไม่ จะเกิดอะไรขึ้น ถ้าใช้ถุงร้อนใส่ของเย็น 
ถุงเย็น คือ ถุงที่ใส่ของเย็น แล้วใส่ของร้อนได้หรือไม่ ใส่แล้วจะเกิดอะไรขึ้น
        เกิดคำถามมากมายสำหรับการเลือกซื้อถุง สำหรับผู้บริโภคอย่างเรา ถ้าไม่ทราบก็จะถามผู้ขายว่าจะใช้แบบไหนดี แต่จะดีกว่าหรือไม่ถ้าเราสามารถเลือกซื้อถุงพลาสติกชนิดต่างๆ ให้เหมาะแก่การใช้งานและปลอดภัยได้ด้วยตนเอง

เรามาเลือกถุงพลาสติกให้ถูกประเภทกันเถอะ

       พลาสติก เป็นผลิตภัณฑ์จากกระบวนการปิโตรเลียม โดยคุณสมบัติของพลาสติกจะแตกต่างกันตามตัวตั้งต้น เช่น พอลิเอทิลีน พอลิโพรพิลีน จึงทำให้ถุงพลาสติกมีคุณสมบัติแตกต่างกันด้วย

       ถุงเย็น ถ้าอ่านที่ฉลากจะเห็นคำว่า LDPE ชื่อเต็มคือ Low Density Polyethylene ซึ่งก็คือ พลาสติกพอลิเอทิลีนแบบความหนาแน่นต่ำ พลาสติกชนิดนี้จะใสแต่ไม่มีความมันวาว นิ่ม เหนียวและยืดหยุ่น ทนอุณหภูมิต่ำได้เป็นอย่างดี เราจึงเรียก ถุงที่ผลิตจากพลาสติกชนิดนี้ว่า ถุงเย็น โดยถุงเย็นจะสามารถทนอุณหภูมิต่ำได้มากถึง -40 องศาเซลเซียส ทำให้ถุงชนิดนี้ไม่กรอบและแตกเมื่อแช่ในช่องแช่แข็งปกติทั่วไป (ประมาณ – 18 องศาเซลเซียส) แต่ทนความร้อนได้เพียง 80 องศาเซลเซียสเท่านั้น ทำให้ไม่สามารถใส่ของที่ร้อนแบบเดือดๆ หรือของที่ทอดใหม่ๆได้ ถ้าใส่จะทำให้พลาสติกเสียรูปและเป็นอันตรายได้



ถุงร้อน มี 2 แบบ คือ ถุงร้อนแบบใส และถุงร้อนแบบขุ่น 
        ถุงร้อนแบบใส ถ้าอ่านที่ฉลากจะเห็นคำว่า PP ชื่อเต็มคือ Polypropylene ลักษณะ ใสเหมือนแก้ว มันวาว พลาสติกชนิดนี้ทนความร้อนได้สูงมากกว่า 100 องศาเซลเซียส คือสามารถใส่น้ำเดือด หรืออาหารที่ร้อนจัดได้อย่างดี แต่ถุงชนิดนี้ไม่สามารถทนความเย็นได้ เมื่อแช่ช่องแข็งจะกรอบเปราะแตกได้ง่าย

         ถุงร้อนแบบขุ่น ในท้องตลาดจะเรียกทั้ง ถุงไฮเดน หรือถุงขุ่น ถ้าอ่านที่ฉลากจะเห็นคำว่า HDPE ชื่อเต็มคือ high density polyethylene เป็นพลาสติก พอลิเอทิลีนแบบความหนาแน่นสูง พลาสติกชนิดนี้จะ สีขุ่นขาว ไม่มีความมันวาว ถุงชนิดนี้ได้รับความนิยมเป็นอย่างมาก เนื่องจาก แข็งแรง น้ำหนักเบาและมีราคาถูก สามารถใช้งานได้หลากหลาย เพราะสามารถทนความร้อนได้ถึง 100 องศาเซลเซียส และทนความเย็นได้ถึง 0 องศาเซลเซียส จึงสามารถใส่อาหารที่ร้อนและเย็นได้ แต่ก็มีข้อควรระวังคือ ไม่สามารถใส่อาหารที่ร้อนถึงจุดเดือดได้และแช่ในช่องแข็งไม่ได้จะกรอบและแตกง่าย


รู้เช่นนี้แล้ว ต่อไปเราก็สามารถเลือกซื้อถุงพลาสติกให้เหมาะสมกับการใช้งาน ทั้งสะดวกและปลอดภัย นะคะ

แหล่งอ้างอิง : Plastic Story พลาสติกแสนดีมีอยู่รอบตัว, http://thaiplastics.org/document_page.php?id=475 

เรียบเรียงโดย: นางสาวเกศวดี อัชะวิสิทธิ์","https://www.stkc.go.th/sites/default/files/stiarticle_images/1540866251.jpg"
"1306","กล้วยหอมกับนักวิ่งเป็นสิ่งดีที่คู่กัน","Tue, 2018-10-30 09:18","http://www.stkc.go.th/node/1306","","","  เป็นที่ทราบกันดีว่าการออกกำลังกายเป็นประจำ สม่ำเสมอ จะทำให้สุขภาพร่างกายแข็งแรง มีสุขภาพจิตที่ดี มีพลังในการทำงานและพร้อมที่จะใช้ชีวิตประจำวันได้อย่างมีความสุข “การวิ่ง” ก็เป็นอีกหนึ่งทางเลือกที่ไม่ต้องลงทุนอะไรมาก เพียงมีรองเท้าหนึ่งคู่ก็ออกวิ่งได้แล้ว แต่อีกปัจจัยหนึ่งที่สำคัญในการวิ่งก็คืออาหารที่มีประโยชน์ต่อนักวิ่งก็คือ ผลไม้ที่มีชื่อว่า “กล้วยหอม” เราจะไปดูกันว่ากล้วยหอมมีประโยชน์ต่อนักวิ่งอย่างไร

        กล้วยหอมเป็นผลไม้ที่ให้พลังงานสูง เหมาะกับนักวิ่งทั่วไปหรือนักวิ่งระยะไกล เพราะคาร์โบไฮเดรต (Carbohydrate) ที่มีอยู่ในกล้วยหอมนั้น สามารถย่อยได้ง่ายและให้พลังงานมากกว่าผลไม้ชนิดอื่นๆ มีแร่ธาตุที่สำคัญคือโพแทสเซียม (Potassium) เป็นส่วนสำคัญในการควบคุมอัตราการเต้นของหัวใจ (Heart rate regulation) และการหดตัวของกล้ามเนื้อ (Muscle contraction) ซึ่งสามารถลดอาการเป็นตะคริวได้อีกด้วย แถมยังมีวิตามินบี 6 ( Vitamin B6 ) ซึ่งวิตามินนี้ช่วยในการลำเลียงออกซิเจน และการเผาผลาญพลังงานได้ดีด้วย

       มีสรรพคุณดีอย่างนี้นี่เอง กล้วยหอมจึงเป็นผลไม้ที่นักวิ่งส่วนใหญ่ถึงนิยมรับประทานกัน เพราะว่าหาซื้อง่าย ไม่ยุ่งยากในการพกพา แถมยังราคาไม่แพงอีกด้วย สำหรับใครที่อยากออกกำลังกายโดยการวิ่ง ก็อย่าลืมพกพากล้วยหอมสักลูกไปรับประทานกันด้วยนะรับรองว่ามีประโยชน์อย่างแน่นอน

แหล่งอ้างอิง

: www.bloggang.com
: www.wingnaidee.com

เรียบเรียงโดย เอกวัตน์ ถาวรนารถ","https://www.stkc.go.th/sites/default/files/stiarticle_images/1540865927.jpg"
"1303","Roaming","Mon, 2018-10-29 09:34","http://www.stkc.go.th/node/1303","","","  โรมมิ่ง (Roaming) คือการให้บริการข้ามเครือข่าย ทำให้สามารถติดต่อสื่อสารได้ทุกรูปแบบ ทั้งการโทรออก-รับสาย ส่งข้อความและการใช้อินเทอร์เน็ตผ่านสมาร์ทโฟน แม้จะอยู่ในพื้นที่ที่สัญญาณเครือข่ายไม่สามารถส่งถึงได้ โดยอาศัยเครือข่ายอื่นมาเป็นสื่อกลางในการเชื่อมต่อแทน 
โรมมิ่งแบ่งออกเป็น 2 แบบ คือ
•    โรมมิ่งต่างประเทศ (International Roaming) คือการขอใช้เครือข่ายประเทศที่ต้องการ โดยก่อนใช้งาน ผู้ใช้ต้องแจ้งกับผู้ให้บริการเครือข่ายสมาร์ทโฟนของตนเองเพื่อขอเปิดใช้งาน โดยแจ้งระบุหมายเลขโทรศัพท์ที่ต้องการใช้ ประเทศที่เดินทางไป และจำนวนวันที่ขอเปิดใช้บริการ เพื่อตั้งค่าการใช้งานและคำนวณค่าบริการ
•    โรมมิ่งภายในประเทศ (Local Roaming) คือการขอใช้เครือข่ายภายในประเทศ เนื่องจากบางพื้นที่ในประเทศไทยมีสัญญาณเครือข่ายไม่ครอบคลุม ทำให้การติดต่อสื่อสารไม่ต่อเนื่อง โดยใช้สัญญาณจากอีกคลื่นความถี่ (ในเครือข่ายเดียวกัน) มาใช้งานแทน ซึ่งสามารถเปิดใช้บริการได้เลย ไม่มีค่าบริการใดๆ



ที่มาของข้อมูล 
เข้าใจ โรมมิ่ง ก่อนพกมือถือไปเมืองนอก[อินเทอร์เน็ต]. (เข้าถึงเมื่อ 15 กรกฎาคม 2559). เข้าได้จาก: http://hilight.kapook.com/view/71005
อธิปลักษณ์ โชติธนประสิทธิ์.Roaming โรมมิ่งคืออะไร[อินเทอร์เน็ต].2557 (เข้าถึงเมื่อ 15 กรกฎาคม 2559). เข้าได้จาก: http://news.siamphone.com/news-16704.html","https://www.stkc.go.th/sites/default/files/stiarticle_images/1540780475.jpg"
"1302","WiFi Calling","Mon, 2018-10-29 09:31","http://www.stkc.go.th/node/1302","","","WiFi Calling หรือ VoWifi (Voice Over WiFi) เป็นเทคโนโลยีชนิดหนึ่งที่สามารถสื่อสารด้วยเสียง ผ่านอินเทอร์เน็ตไร้สาย (WiFi) ถูกพัฒนาขึ้นเพื่อให้ติดต่อสื่อระหว่างประเทศ แทนการใช้งานสัญญาณ Roaming หรือ Application เช่น Call Line, Facebook Massager ทำให้ประหยัดค่าใช้จ่าย เพียงแค่ประเทศนั้นๆมีบริการอินเทอร์เน็ตแบบไร้สาย โดยสามารถโทรศัพท์หากันได้จากทั่วทุกมุมโลก และหากอยู่ในพื้นที่ที่ไม่มีคลื่นสัญญาณโทรศัพท์ก็สามารถใช้งานได้ ทำให้ลดปัญหาสัญญาณเข้าไม่ถึงหรือสัญญาณอ่อน

WiFi Calling ถูกให้บริการโดยเครือข่ายผู้ให้บริการโทรศัพท์เคลื่อนที่ต่างๆ ซึ่งหากต้องการใช้งานต้องเลือกโทรศัพท์ที่มีการรองรับเทคโนโลยีนี้ และสมัครแพ็คเกจตามเครือข่ายโทรศัพท์เคลื่อนที่เปิดให้บริการ




ที่มาของข้อมูล 
Wi-Fi Calling คืออะไร มาทำความรู้จัก Wi-Fi Calling กัน[อินเทอร์เน็ต].2559 (เข้าถึงเมื่อ13 กรกฎาคม 2559). เข้าได้จาก: http://mobile.kapook.com/view2751
WiFi Calling คืออะไร ฟรีใช่ไหม[อินเทอร์เน็ต]. (เข้าถึงเมื่อ 13 กรกฎาคม 2559). เข้าได้จาก: http://www.cookiecoffee.com/news/87007/wifi-calling-free-how-to-what-is-mean-easy-vs-","https://www.stkc.go.th/sites/default/files/stiarticle_images/1540780285.jpg"
"1293","ภัยล่องหนจากไมโครพลาสติก","Fri, 2018-10-26 13:29","http://www.stkc.go.th/node/1293","วิทยาศาสตร์ธรรมชาติ",""," เป็นที่เข้าใจกันอยู่แล้วว่าขยะพลาสติกมีผลกระทบต่อสิ่งแวดล้อม สิ่งมีชีวิตคิดว่าพลาสติกเป็นอาหารและกินเข้าไป ทำให้ไม่สามารถย่อยได้และเกิดการอุดตันของทางเดินอาหาร หรือพลาสติกบางรูปทรงอาจไปเกี่ยวอวัยวะหรือตัวของสัตว์ ทำให้ไม่สามารถเคลื่อนไหวได้ ซึ่งเสี่ยงต่อชีวิตของสัตว์ทั้งบนบกและในน้ำ แต่ยังมีภัยอีกรูปแบบหนึ่งจากพลาสติก ที่เรียกว่าไมโครพลาสติก

        ไมโครพลาสติกคือ ชิ้นส่วนพลาสติกที่มีขนาด 1 นาโนเมตร ถึง 5 มิลลิเมตร ไมโครพลาสติกมีที่มาจากหลายแหล่งอาทิเช่นไมโครพลาสติกบนบกซึ่งส่วนมากมาจากการเสียดสีของยางรถยนต์กับถนน หรือสีที่ใช้ทาอาคารหรือยานพาหนะ แม้กระทั้งผ้าที่ทำจากใยสังเคราะห์ นอกจากนี้ยังมีการผลิต ไมโครบีดส์ ซึ่งเป็นเม็ดพลาสติกจิ๋วที่เป็นส่วนผสมในสบู่ล้างหน้า เจลขัดผิวไมโครพลาสติกเหล่านี้ล้วนสามารถลอดผ่านจากกระบวนการบำบัดน้ำเสียลงสู่ทะเลได้ อีกทั้งขยะพลาสติกที่มีขนาดใหญ่ที่ล่องลอยอยู่ในทะเลเมื่อถูกรังสียูวีจากดวงอาทิตย์ จะสลายโครงสร้างเป็นชิ้นเล็กลงได้ กลายเป็นไมโครพลาสติก โดยเฉพาะในมหาสมุทรน้ำอุ่นพลาสติกขนาดใหญ่จะย่อยสลายกลายเป็นไมโครพลาสติก

        ไมโครพลาสติก สามารถดูดซึมสารพิษที่มีอยู่ในทะเล ดังนั้นยิ่งอยู่ในน้ำทะเลนาน ไมโครพลาสติกจะมีความเป็นพิษเพิ่มสูงขึ้น สิ่งมีชีวิตตั้งแต่ต้นห่วงโซ่อาหารอย่างเช่นแพลงตอนสัตว์ในทะเลจึงมีความเสี่ยงที่จะได้รับพลาสติกล่องหนเหล่านี้เข้าไป ส่วนสิ่งมีชีวิตท้ายห่วงโซ่อาหารอย่างเช่นมนุษย์อาจได้รับสารพิษตกค้าง เพราะไมโครพลาสติกที่มีขนาดเล็กสามารถผ่านผนังเซลล์ มีนักวิจัยนำเสนอความเป็นไปได้ว่าอนุภาคพลาสติกขนาดเล็กเหล่านี้อาจโดนลมพัดและล่องลอยอยู่ในอากาศเข้าสู่ปอดของสิ่งมีชีวิตได้ เป็นเหมือนมลภาวะทางอากาศเช่นเดียวกับไอเสียจากรถยนต์

        นอกจากนี้กระบวนการผลิตพลาสติกบางส่วนมีการใส่สารเคมีเพื่อเพิ่มคุณสมบัติให้กับพลาสติก เช่น Bisphenol A (BPA) ซึ่งส่งผลกับการเจริญเติบโตของเด็ก และพบ Poly Bromodifenyl Ether (PBDE) ในเนื้อเยื่อของนกที่อาศัยแถวทะเล ซึ่งเป็นสารมีพิษที่ใส่ในพลาสติกเพื่อกันการติดไฟ

        ไมโครพลาสติกจึงเป็นผลมาจากที่เกิดจากการใช้พลาสติก ซึ่งได้แฝงตัวอยู่รอบตัวเราโดยที่เราคาดไม่ถึง และเป็นภัยอันตรายกับสิ่งมีชีวิตบนโลก รวมทั้งมนุษย์ซึ่งถือว่าอยู่บนสุดของห่วงโซ่อาหารดังนั้นเราควรตระหนักถึงการใช้พลาสติกในชีวิตประจำวันให้มากขึ้น ปัจจุบันเริ่มมีบางบริษัทที่มีการนำพลาสติกมาแปรรูปเป็นผลิตภัณฑ์ใหม่  หรือนำวัสดุที่สามารถย่อยสลายได้โดยธรรมชาติมาใช้แทนพลาสติก แต่นวัตกรรมเหล่านี้ล้วนยังมีราคาสูง หากทุกคนส่งเสริมวิทยาศาสตร์ เทคโนโลยี และการกระทำที่ช่วยในการลดการใช้ (Reduce) นำกลับมาใช้ใหม่ (Reuse) หรือ แปรรูป 
(Recycle) พลาสติก อาจมีทางช่วยบรรเทาหรือแม้กระทั้งลดปัญหาได้ในอนาคต

แหล่งอ้างอิง:
http://science.howstuffworks.com/science-vs-myth/everyday-myths/how-long-does-it-take-for-plastics-to-biodegrade.htm
http://www.plasticsoupfoundation.org
http://www.ecowatch.com/scientists-warn-that-you-could-be-inhaling-chemically-laden-microplast-1891129394.html
http://grist.org/living/2011-12-07-how-microplastics-cause-macro-problems-for-the-ocean/

เรียบเรียงโดย: นางสาวนุชจริม เย็นทรวง","https://www.stkc.go.th/sites/default/files/stiarticle_images/1540535358.jpg"
"1292","ถ้าต้องลดหวาน... จะทานอะไรแทนน้ำตาลดี ??","Fri, 2018-10-26 13:25","http://www.stkc.go.th/node/1292","วิทยาศาสตร์การแพทย์","","  การลดหวาน ส่วนใหญ่จำเป็นสำหรับผู้ป่วยโรคเบาหวาน โรคความดันโลหิตและผู้ต้องการลดน้ำหนัก เนื่องจากต้องควบคุมระดับน้ำตาลในเลือดให้สมดุล สารให้ความหวานแทนน้ำตาลจึงเป็นอีกหนึ่งทางเลือกสำหรับคนในกลุ่มนี้สารให้ความหวานแทนน้ำตาล (sweetener) เป็นสารเคมีซึ่งให้รสหวานใช้แทนน้ำตาล ไม่มีคุณค่าทางโภชนาการ และไม่ให้พลังงาน แต่เป็นสารที่มีคุณค่าทางการแพทย์ นอกจากนั้นยังใช้เป็นเครื่องปรุงรสอาหารสำหรับผู้เป็นโรคอ้วน และใช้ในอุตสาหกรรมผลิตอาหาร เพื่อลดต้นทุนการผลิต สารให้ความหวานที่นิยมใช้กันอย่างแพร่หลายมี 3 ชนิด ได้แก่

        • แอสปาแตม (Aspartame) เป็นน้ำตาลเทียมที่ทำมาจากสารเคมี องค์การอาหารและยาของสหรัฐอเมริกา (FDA) ได้ยอมรับสารแอสปาแตมเมื่อปี ค.ศ. 1980 และอนุญาตให้ใช้แอสปาแตมผสมในน้ำอัดลมได้ในปี ค.ศ. 1983 แอสปาแตมให้ความหวานมากกว่าน้ำตาลทราย 160 - 220 เท่า มีรสชาติใกล้เคียงกับน้ำตาลทราย ไม่ทำให้เกิดภาวะฟันผุและไม่กระตุ้นให้ระดับน้ำตาลในเลือดสูง ผู้ผลิตจึงนิยมนำมาใส่ในน้ำอัดลม ในปัจจุบันมีผลิตภัณฑ์อาหารและยาที่มีแอสปาแตมเป็นส่วนประกอบมากกว่า 6,000 ชนิดทั่วโลก อย่างไรก็ตามเมื่อแอสปาแตมได้รับความร้อนหรือเก็บไว้เป็นเวลานาน อาจส่งผลให้โครงสร้างของแอสปาแตมเปลี่ยนแปลงไปได้ ดังนั้นจึงไม่ควรใช้แอสปาแตมปรุงอาหารที่ตั้งไฟร้อน ๆ และไม่ควรเก็บไว้นาน 
        • ซูคราโลส (Sucrarose) เป็นสารให้ความหวานที่ไม่จัดเป็นสารอาหาร เนื่องจากซูคราโลสไม่สามารถย่อยได้จึงไม่มีการปลดปล่อยพลังงานให้กับร่างกาย ถูกคิดค้นสำเร็จในปี ค.ศ. 1976 และนำมาใช้ครั้งแรกในประเทศแคนาดา นักวิทยาศาสตร์พบว่าซูคราโลสมีความหวานประมาณ 600 เท่าของน้ำตาลทราย และยังเป็นสารให้ความหวานที่มีความปลอดภัยเทียบเท่ากับน้ำตาลธรรมชาติเนื่องจากไม่ทิ้งสารตกค้างในร่างกาย แต่ในกระบวนการผลิตซูคราโลสมีการเพิ่มคลอรีนเข้าไปในโมเลกุลน้ำตาล ซึ่งคลอรีนนี้เองจะทำให้กระเพาะอาหารไวต่อสิ่งกระตุ้นมากขึ้น และอาจทำให้เกิดอาการปวดศีรษะได้ 
        • หญ้าหวาน (Stevia) เป็นสารแทนความหวานที่ดีที่สุดและเป็นธรรมชาติที่สุด มีนำมาใช้เป็นสารทดแทนความหวาน เมื่อปี ค.ศ. 1964 หญ้าหวานให้ความหวานมากกว่าน้ำตาลทราย 250 – 300 เท่า และสามารถทนความร้อนได้ถึง 200 องศาเซลเซียสโดยที่ความหวานไม่สลายตัว มีรายงานเกี่ยวกับหญ้าหวาน อีกว่าเป็นสารทดแทนความหวานที่ปลอดภัยและไม่พบอาการแทรกซ้อน นอกจากนี้สำนักงานคณะกรรมการอาหารและยา (อย.) ยังได้รับรองและอนุญาตให้สกัดสารสตีวิโอไซด์ (stevioside) ซึ่งเป็นสารที่สกัดได้จากหญ้าหวาน มาขึ้นทะเบียนเป็นสารแทนน้ำตาลได้

       สารให้ความหวานแทนน้ำตาลแม้จะดูว่ามีประโยชน์และนำมาใช้แทนที่น้ำตาล สำหรับผู้ป่วยโรคเบาหวานและผู้ที่ต้องการลดน้ำหนักได้นั้น แต่หากบริโภคในปริมาณที่มากจนเกินไปอาจทำให้เกิดอันตรายแก่ร่างกายได้ เพราะสารให้ความหวานแทนน้ำตาลบางชนิด ไม่มีคุณค่าทางโภชนาการเลย โดยเฉพาะผู้บริโภคทั่ว ๆ ไป การใช้สารให้ความหวานแทนน้ำตาลจึงไม่ใช่ความจำเป็น แต่เป็นเพียงทางเลือกเท่านั้น

แหล่งอ้างอิง:
http://www.pharmacy.mahidol.ac.th/th/knowledge/article/100/น้ำตาลสำหรับผู้ป่วยโรคเบาหวาน/
http://haamor.com/th/สารให้ความหวาน


เรียบเรียงโดย: นางสาวนพรัตน์ พงศ์จันทร์","https://www.stkc.go.th/sites/default/files/stiarticle_images/1540535117.jpg"
"1289","ขยะพิษใกล้ตัว","Thu, 2018-10-25 16:22","http://www.stkc.go.th/node/1289","วิศวกรรมศาสตร์และเทคโนโลยี","","ขยะพิษคืออะไร หลายคนอาจนึกถึงขยะจำพวก อิเล็กทรอนิกส์ เช่น แบตเตอรี่ เศษของไมโครชิฟต่าง ๆ หรือพวกหลอดไฟที่ใช้แล้ว แต่ขยะที่เป็นพิษยังมีอีกหลายชนิด ไม่ว่าจะเป็น กระป๋องสเปรย์ ตลับหมึกพิมพ์ที่หมดแล้ว  บรรจุภัณฑ์ของผลิตภัณฑ์ล้างห้องน้ำ เป็นต้น ขยะเหล่านี้หากเราไม่รู้จักวิธีการทิ้งหรือกำจัดให้ถูกที่จะก่อให้เกิดปัญหาต่อสิ่งแวดล้อมและส่งผลกระทบมาสู่สิ่งมีชีวิตที่อาศัยอยู่บนโลกใบนี้ เนื่องจากมีส่วนผสมของโลหะหนัก ตะกั่ว ปรอท บรรจุอยู่ในผลิตภัณฑ์พวกนี้ เพราะฉะนั้น เราควรมาทำความรู้จักกับขยะพิษและหาวิธีจัดเก็บหรือจัดการกับขยะพิษเหล่านั้น

1.สารไวไฟ หมายถึง สารที่ติดไฟง่ายเมื่อถูกประกายไฟ เช่น น้ำมันก๊าด น้ำมันจารบี ทินเนอร์ ฯลฯ 
2.สารมีพิษ หมายถึง สารที่อาจทำให้เสียชีวิต หรือบาดเจ็บรุนแรงจากการสูดดม กินหรือสัมผัส เช่นน้ำยาล้างห้องน้ำ ยาฆ่าแมลง 
3.สารกัดกร่อน หมายถึง สารที่มีฤทธิ์เผาไหม้หรือทำลายผิวหนัง นอกจากนี้ยังทำลายระบบทางเดินหายใจได้ เช่น แบตเตอรี่รถยนต์ 
น้ำยาที่มีสารฟอกขาว ฯลฯ
4.สารที่ระเบิดได้ หมายถึง สารที่อาจระเบิดได้เมื่อถูกการเสียดสีหรือโดนความร้อน เช่น ดอกไม้ไฟ กระป๋องสเปรย์ต่าง ๆ 
5.สารออกซิไดซ์ หมายถึง สารที่เร่งการติดไฟสามารถทำให้ออกซิเจนออกมาเร่งการลุกไหม้ เมื่อสัมผัสกับสารไวไฟ หรือสารที่ติดไฟง่าย 
อาจก่อให้เกิดการติดไฟขึ้น เช่น สารเร่งดอกลำไย (มีส่วนผสมของโซเดียมคลอเรต)
6.สารที่เป็นอันตรายต่อสิ่งแวดล้อม หมายถึง สารที่เมื่อปล่อยสู่สภาพแวดล้อมจะทำให้เกิดความเสียหายต่อองค์ประกอบของสิ่งแวดล้อมทันที 
เช่น สารกำจัดศัตรูพืช เราสามารถสังเกตสัญลักษณ์ด้านข้างบรรจุภัณฑ์เพื่อสะดวกในการจัดการหรือจัดเก็บและแยกขยะก่อนทิ้งได้ดังนี้



การจัดการกับขยะพิษอย่างง่าย 
1.ลดปริมาณการใช้สิ่งของอันตรายในบ้าน เพื่อจะได้มีของเสียที่ต้องรวบรวมไปกำจัดในปริมาณที่น้อยลง
2.แยกของเสีย หรือของอันตรายออกจากขยะทั่วไป ถ้าของเสียเหล่านั้นเป็นของเหลวไม่ควรเทรวมกัน เพราะอาจทำปฏิกิริยากันได้

แหล่งอ้างอิง:
คู่มือการคัดแยกขยะอันตรายสำหรับเยาวชน สำนักสิ่งแวดล้อมกรุงเทพมหานคร
คู่มือการคัดแยกขยะอันตรายในสำนักงาน กรมสวัสดิการและคุ้มครองแรงงาน กระทรวงแรงงาน
http://www.thailandindustry.com/onlinemag/view2.php?id=547&section=30&issues=26

เรียบเรียงโดย: นางสาวธนภรณ์ ก้องเสียง","https://www.stkc.go.th/sites/default/files/stiarticle_images/1540459339.jpg"
"1288","เผยความลับระบบนำทางในการบินของผีเสื้อจักรพรรดิ","Thu, 2018-10-25 16:18","http://www.stkc.go.th/node/1288","วิทยาศาสตร์ธรรมชาติ",""," กลุ่มนักวิจัยจากประเทศสหรัฐอเมริกา นำโดยคุณชไลเซอร์แมน (Shlizerman) เป็นหัวหน้าคณะวิจัยได้เผยแพร่งานวิชาการลงในวารสาร ชื่อ เซลล์รีพอร์ท (Cell Reports) เมื่อวันที่ 14 เมษายน พ.ศ. 2559
โดยทำการศึกษาค้นคว้าเกี่ยวกับ ผีเสื้อจักรพรรดิ หรือผีเสื้อโมนาร์ช (Monarch) ซึ่งมีชื่อทางวิทยาศาสตร์ว่า Danaus plexippus 

   ตามธรรมชาติแล้ว ถ้าผีเสื้อชนิดนี้มีถิ่นกำเนิดในประเทศอเมริกาเหนือ ในทุกๆปี
พวกมันจะบินอพยพหนีฤดูหนาวตามเส้นทางจากทางทิศตะวันออกของอเมริกาเหนือไปยังตอนกลางของประเทศเม็กซิโกที่มีอากาศอบอุ่นกว่า และเป็นผีเสื้อที่มีการนำทางในการบินโดยใช้กลไกนาฬิกาในร่างกาย
เปรียบเสมือนมีเครื่องบอกเวลาอัตโนมัติให้กับตัวมันเอง ทำงานสอดคล้องกับตำแหน่งของดวงอาทิตย์ที่เปลี่ยนไปในแต่ละช่วงเวลา มาใช้นำทางการบินของพวกมัน มุ่งตรงไปยังทางทิศใต้ในระยะไกลมากๆถึง 4,000 กิโลเมตร ได้อย่างถูกต้อง

   นักวิจัยกลุ่มนี้ได้พยายามหาวิธีตรวจสอบว่า ทำไมสมองของผีเสื้อชนิดนี้สามารถมองเห็นภาพรวมของเส้นทางการบินได้อย่างไร จากการทดลองพบว่า พวกผีเสื้อจักรพรรดินี้ได้อาศัยดวงอาทิตย์ช่วยกระตุ้นสัญญาณกระแสประสาทเหมือนใช้เป็นนาฬิกาบอกเวลาในระดับโมเลกุลตรงบริเวณหนวดของพวกมัน เพื่อให้พวกมันสามารถบินไปในระยะทางที่ไกลๆไปยังจุดหมายปลายทางที่ต้องการได้ กลุ่มนักวิจัยนี้ได้ลองสร้างสมการคณิตศาสตร์นำมาจำลองทิศทางการบินของผีเสื้อได้อย่างมีประสิทธิภาพ ซึ่งจากผลของการคำนวณอัตราการกระพริบของสัญญาณกระแสประสาทที่หนวดของมัน และดวงตาทั้งสองข้างของผีเสื้อชนิดนี้จะมีวงจรรับแสงหันไปตามการเปลี่ยนตำแหน่งของดวงอาทิตย์ โดยที่ลำตัวของผีเสื้อจะทำมุมชี้ไปตามทิศทางของดวงอาทิตย์ในมุมที่ค่อยๆแคบลงเรื่อยๆ ในที่สุดจะมีผลทำให้ผีเสื้อชนิดนี้บินทำมุมฉากกับตัวมันเองทำให้บินได้อย่างยากลำบากตรงตามที่คาดการณ์ไว้ในแบบจำลอง  โดยการจำลองทางคณิตศาสตร์แบบง่ายๆนี้ประสบความสำเร็จเป็นอย่างดี เพราะสามารถนำมาใช้ตรวจสอบการทำนายเส้นทางการบินของผีเสื้อจักรพรรดิจริงๆที่เลี้ยงไว้ในห้องทดลองได้ด้วย

อ้างอิงภาพประกอบจาก
http://www.publicdomainpictures.net/pictures/20000/velka/monarch-butterfly-on-flower.jpg
ชื่อภาพ: A monarch butterfly on a flower
เจ้าของลิขสิทธิ์ภาพอนุญาตให้เผยแพร่สู่สาธารณะ: คุณ David Wagner

เอกสารอ้างอิง
1.    Shlizerman, E., Phillips-Portillo, J., Forgercorrespondenceemail, D. B. and Reppert S.M. (2016). Neural Integration Underlying a Time-Compensated Sun Compass in the Migratory Monarch Butterfly. Cell Reports 15, 1–9 [online]. Available from: http://www.cell.com/cell-reports/pdf/S2211-1247(16)30328-X.pdf (26 April 2016).
2.    Thompson, H. (2016). Science Ticker: Math models predict mysterious monarch navigation [online]. Available from: https://www.sciencenews.org/blog/science-ticker/math-models-predict-mysterious-monarch-navigation?tgt=nr (15 April 2016).","https://www.stkc.go.th/sites/default/files/stiarticle_images/1540459110.jpg"
"1280","อันตรายแฝงในแปรงสีฟัน","Wed, 2018-10-24 10:03","http://www.stkc.go.th/node/1280","วิทยาศาสตร์การแพทย์","","เจมส์ ซอง นักเคมีจากมหาวิทยาลัยวิสคอนซิน สหรัฐฯ ได้เขียนหนังสือ ชื่อว่า “เหตุใดแปรงสีฟันอาจฆ่าคุณได้” ซึ่งเขาได้กล่าวว่า แปรงสีฟันที่ใช้งานนานเกินไป ถือเป็นหนึ่งในวัตถุอันตรายในครัวเรือน และเป็นต้นเหตุของปัญหาสุขภาพมากมาย เช่น โรคหัวใจ โรคหลอดเลือดสมอง โรคไขข้อ และการติดเชื้อเรื้อรัง

t

   จากผลการวิจัยของมหาวิทยาลัยแมนเชสเตอร์ในอังกฤษ พบว่า แปรงสีฟันทั่ว ๆ ไป เป็นแหล่งอาศัยของเชื้อโรคประมาณ 10 ล้านตัว ซึ่งรวมถึงแบคทีเรียชนิดอันตรายอย่าง staphylococci, streptococcus, E. coli และ candida นอกจากนี้ ดร. ทาเร็ก ไอดริส 
ผู้เชี่ยวชาญด้านทันตกรรมตกแต่ง จากฮาร์เลย์ สตรีท ยังเสริมอีกว่า มีการตรวจพบเชื้อไวรัสตับอักเสบเอ, บี และซี ในแปรงสีฟัน และสปอร์ของไวรัสตับอักเสบบีสามารถอยู่รอดได้นานหลายเดือน โดยแบคทีเรียเหล่านี้เดินทางเข้าสู่กระแสเลือดของผู้ใช้โดยตรงผ่านรอยแผลเล็กๆที่เหงือก แบคทีเรียเหล่านี้บางส่วนเกี่ยวข้องกับการอุดตันของเส้นเลือด โดยมีผลการวิจัยเมื่อไม่นานมานี้ แสดงให้เห็นว่า เชื้อแบคทีเรีย porphy-romonas gingivalis ซึ่งเป็นสาเหตุของโรคปริทันต์หรือโรคเหงือกอักเสบ ปรากฏอยู่ในเส้นเลือดที่อุดตันรุนแรง และศูนย์การแพทย์ มหาวิทยาลัยโคลัมเบียของสหรัฐฯ ก็ยังพบว่าแบคทีเรียในช่องปากของอาสาสมัครที่เป็นโรคหัวใจ ถูกตรวจพบอยู่ในหลอดเลือดหัวใจเช่นเดียวกัน นอกจากนี้ยังพบว่าการสะสมของแบคทีเรียร้ายในระบบเลือด อาจส่งผลต่อระบบภูมิคุ้มกันของร่างกาย ที่เกี่ยวข้องกับการคลอดก่อนกำหนด และการที่ทารกมีน้ำหนักตัวแรกเกิดต่ำอีกด้วย

อย่างทราบกันดีอยู่ว่า มีหลายโรคที่แพร่กระจายทางน้ำลาย และเลือด เช่น ไวรัสตับอักเสบ HIV สมาคมทันตแพทย์ แห่งสหรัฐอเมริกา จึงแนะนำวิธีการที่จะลดเชื้อแบคทีเรียไม่ให้สะสมที่แปรงสีฟัน ดังนี้
- อย่าใช้แปรงสีฟันร่วมกัน เพราะการใช้แปรงร่วมกัน โอกาสสัมผัสกับน้ำลาย เลือด ของอีกคนได้ง่ายมาก เสี่ยงต่อการติดเชื้อโดยตรง
- อย่าเก็บแปรงในกล่องปิด เพราะแบคทีเรียจะเจริญเติบโตได้ดีในที่อับชื้น จึงควรวางให้แห้งด้วยอากาศจะดีกว่า
- ล้างขนแปรงด้วยน้ำก๊อก หลังจากแปรงฟันเสร็จ เพื่อเอายาสีฟันที่ค้างและสิ่งสกปรกออก แล้ววางให้ตั้งตรง ให้ขนแปรงถูกอากาศพัดให้แห้ง หากมีแปรงหลายอัน ก็อย่าให้ขนแปรงมาชนกันหรือสัมผัสกันเพื่อป้องกันการปนเปื้อน
- ควรเปลี่ยนแปรงสีฟันทุกๆ 3-4 เดือน อย่าใช้แปรงจนขนแปรงบาน เพราะประสิทธิภาพในการขจัดเอาเศษอาหารจะลดลง แถมยังอาจทำร้ายเหงือกมากขึ้นด้วย นอกจากนี้ควรงดใช้แปรงสีฟันที่มีขนแปรงแข็ง เนื่องจากจะทำให้เหงือกเป็นแผล และกลายเป็นช่องทางให้เชื้อโรคเข้าสู่กระแสเลือด

แหล่งที่มาข้อมูล :
www.thaihealth.or.th
www.siamzip.com
 ","https://www.stkc.go.th/sites/default/files/stiarticle_images/1540350201.jpg"
"1279","กระเพาะอาหาร........กินเต็มที่ได้เท่าไหร่ ?","Wed, 2018-10-24 10:00","http://www.stkc.go.th/node/1279","วิทยาศาสตร์การแพทย์","","โดยปกติแล้วกิจวัตรของคนเราทุกคนที่เหมือนกันหลาย ไม่ว่าจะเป็นการตื่นนอน อาบน้ำ รับประทานอาหารเช้า กลางวัน เย็น ทำงานหรือเรียน แล้วก็เข้านอน แต่สิ่งที่สำคัญมากสำหรับการดำรงชีวิตก็คือการรับประทานหรือที่เรียกติดปากว่า “การกิน” ไม่ว่าดื่มน้ำ ทานข้าว ของคาว ของหวาน เหล่านี้เราเคยชั่ง ตวง ดูหรือไม่ว่าที่เรากินลงไปนั้นจุได้มากที่สุดเท่าไหร่

   อาหารหลากหลายที่เรากินลงไปนั้นเมื่อถูกบดเคี้ยวย่อยให้เล็กลงในเบื้องต้นแล้วจะถูกส่งมาพักไว้ที่กระเพาะอาหารเพื่อทำการย่อยให้เล็กลงไปถึงระดับโมเลกุลจะทำให้ง่ายต่อการดูซึม เมื่อกระเพาะเต็มแล้วเราจะมีความรู้สึกขึ้นมาสั่งเราให้หยุดกิน ที่เราเรียกว่า “อิ่ม” แต่อิ่มของเรานั้นมันจุได้เท่าไหร่ กี่กิโลกรัม? กี่ลิตร? ธรรมดากระเพาะที่ไม่มีอาหารของมนุษย์จะมีปริมาตร 50 ลูกบาศก์เซนติเมตร และจะขยายได้ถึง 500 – 2000 ลูกบาศก์เซนติเมตร หรือ 10 – 40 เท่านั่นเอง จากการที่มีผู้พยายามศึกษา ความจุกระเพาะอาหารของมนุษย์ โดยใช้วิธีต่างๆ มากมาย ทำให้สามารถคำนวณปริมาตรความจุของกระเพาะอาหารได้ 800 ซีซี ไปจนถึงประมาณ 4,000 ซีซี หรือตั้งแต่ประมาณ 1 ลิตรถึง 4 ลิตรเลยทีเดียว

   เราสามารถประมาณปริมาตรอาหารที่เรารับประทานต่อครั้งได้ง่ายๆ เช่น น้ำดื่ม 1 แก้วปกติ จะมีความจุประมาณ 250 ซีซี หรือน้ำดื่มขวดเล็กมีปริมาตรประมาณ 500 - 600 ซีซี เป็นต้น ก็จะสามารถรู้คร่าวๆว่าตัวเองนั้นมีความจุของกระเพาะเท่าไหร่ เพื่อประมาณการบริโภคของเราไม่ให้มากจนเกินไปเพราะหากกินอาหารมากๆ ไปเรื่อยๆ กระเพาะของเราก็จะขยายเพิ่มขึ้นเองจนทำให้รู้สึกอิ่มยาก ทำให้ได้รับสารอาหารมากเกินไปกลายเป็นส่วนเกินที่สะสมไว้ในส่วนต่างๆ ของร่างกายและจะกลายเป็นคนอ้วนไปในที่สุด ฉะนั้นเพื่อเป็นการรักษากระเพาะนี้ให้อยู่กับเราไปได้นานๆ ควรทานแต่พอเหมาะ พอดี เครื่องดื่มน้ำอัดลม แอลกอฮอล์ ควรดื่มให้น้อยลง เพื่อประโยชน์ต่อสุขภาพในอนาคตด้วย


แหล่งที่มาข้อมูล :
http://www.bangkokhealth.com 
http://hypertextbook.com 

เรียบเรียงโดย : นายทศวรรษ คุณาวัฒน์ นักวิชาการ อพวช.","https://www.stkc.go.th/sites/default/files/stiarticle_images/1540350047.jpg"
"1277","ไขมันดี ไขมันไม่ดี มันต่างกันอย่างไร","Mon, 2018-10-22 09:47","http://www.stkc.go.th/node/1277","","","สมัยนี้คนเราห่วงสุขภาพกันมากขึ้น เราจึงเห็นคนจำนวนไม่น้อยพากันไปออกกำลังกาย บางคนก็ควบคุมอาหาร แต่ทั้งนี้สำหรับบางคน ยังมีความเข้าใจผิดเกี่ยวกับการคุมอาหาร นั่นก็คือ ไม่รับประทานไขมันเลย หรือ เลี่ยงอาหารที่มีคอเลสเตอรอลทุกชนิด ทำไม่ถึงผิดล่ะ? ไขมัน กับ คอเลสเตอรอล มันเป็นตัวการที่ทำให้อ้วนไม่ใช่เหรอ ? 

   จริงอยู่ที่คนรูปร่างอ้วนนั้นเกิดจากมีไขมันไปพอกตามส่วนต่าง ๆ ของร่างกาย แต่ไขมันเหล่านี้ สามารถลดได้จากการออกกำลังกาย เพื่อให้ร่างกายสร้างสัดส่วนระหว่างกล้ามเนื้อกับไขมันขึ้นมาใหม่ ทำให้ร่างกายสมส่วนขึ้น แต่ไขมันจากอาหารนั้น ไม่ได้ไปสะสมในร่างกายทั้งหมด รวมถึงคอเลสเตอรอล ซึ่งก็ไม่ใช่ตัวร้ายสุด ๆ อย่างที่บางคนเข้าใจ เพราะคอเลสเตอรอลมีประโยชน์ อาทิ ช่วยให้เซลล์ยืดหยุ่น และลำเลียงฮอร์โมนกับวิตามินบางชนิดให้ร่างกายนำไปใช้ประโยชน์ด้วย ซึ่งจริง ๆแล้ว ร่างกายเราก็สังเคราะห์คอเลสเตอรอลออกมาใช้เองได้ด้วย ที่เรากินเข้าไปจึงจัดว่าเป็นส่วนน้อยเท่านั้น

   การที่คอเลสเตอรอลจะส่งผ่านไปยังส่วนต่าง ๆ ของร่างกายได้นั้น ต้องผ่านเซลล์ไขมัน 2 ชนิด นั่นก็คือ เซลล์ไขมันชนิดความหนาแน่นสูง หรือ high density lipoprotein (HDL) และชนิดความหนาแน่นต่ำ หรือ low density lipoprotein (LDL)

   องค์ประกอบของ HDL กับ LDL นั้นคล้ายกันมาก นั่นคือจะประกอบไปด้วยไขมันเป็นแกน และมีโปรตีนกับคอเลสเตอรอลติดไปกับไขมันนี้ สิ่งที่แตกต่างกันก็คือ ความหนาแน่น โดย HDL มีความหนาแน่นสูงเนื่องจากปริมาณไขมันน้อย จึงทำให้มัน “แตกกระจาย” ได้ยากระหว่างที่ไหลเวียนอยู่ในกระแสเลือด ดังนั้นข้อดีของ HDL คือ ระหว่างที่มันไหลไปกับเลือดนั้น HDL จะไปจับกับคอเลสเตอรอลส่วนเกินและนำไปส่งที่ตับ เพื่อนำไปสร้างน้ำดี

   แต่ LDL นั้นมีความหนาแน่นต่ำ และหน้าที่ของมันก็คือ ส่งคอเลสเตอรอลไปยังเซลล์ต่าง ๆ ทั่วร่างกาย ร่างกายในสภาวะปกติต้องการคอเลสเตอรอลไม่มากนัก อีกทั้งเนื่องจากมีความหนาแน่นน้อย ทำให้มัน” แตกกระจาย” ได้ง่ายเวลาที่ไหลอยู่ในกระแสเลือด ดังนั้นแทนที่ร่างกายจะได้คอเลสเตอรรอลไปให้ผนังเซลล์ พอมันแตก ร่างกายเรากลับได้ “อนุมูลอิสระ” แทน ซึ่งเป็นสิ่งไม่ดีต่อร่างกาย แต่ยังดีที่ HDL สามารถเก็บกวาดอนุมูลเหล่านี้กลับไปได้


   ดังนั้น ร่างกายที่มีสุขภาพดี ควรมี HDL สูง ๆ และ LDL ต่ำ ๆ ซึ่งอาหารบางอย่างมีไขมันสูงก็จริง แต่ก็เป็นไขมันที่ไปสร้าง HDL ให้กับร่างกาย การที่เรางดรับไขมันทุกอย่าง ก็ทำให้เราลดโอกาสสร้างไขมันดีไปด้วยนั่นเอง

   แล้วเราควรกินไขมันแบบไหน? ไขมันที่ร่างกายต้องการคือ “ไขมันไม่อิ่มตัว” พบมากในพืชตระกูลถั่ว และปลาต่าง ๆ ไขมันไม่อิ่มตัวจะเพิ่ม HDL และลด LDL ให้กับร่างกาย เราจึงควรรับประทานไขมันชนิดนี้ไว้บ้าง ส่วนไขมันจากสัตว์ เช่น มันหมู กะทิ เป็นต้น พวกนี้คือ “ไขมันอิ่มตัว” ซึ่งจะเพิ่มทั้ง HDL และ LDL ให้กับร่างกาย เราจึงไม่ควรบริโภคมากนัก แต่ไขมันที่น่ากลัวที่สุดเลยก็คือ “ไขมันทรานส์” ซึ่งเกิดจากการเติมสารเคมีบางอย่างให้กับไขมันพืช อาหารที่มีไขมันทรานส์ ก็คืออาหารที่ประกอบด้วย มาการีน อาหารทอดต่าง ๆ ที่ใช้น้ำมันทอดซ้ำไปซ้ำมานาน ๆ ไขมันชนิดนี้ เพิ่ม LDL ให้กับร่างกายมหาศาล และยังลด HDL อีกด้วย ดังนั้น เราจึงควรเลี่ยงอาหารพวกนี้ครับ

เรียบเรียงโดย : นายศิรภัทร  ศิระโรจนกุล นักวิชาการ อพวช.","https://www.stkc.go.th/sites/default/files/stiarticle_images/1540176427.jpg"
"1276","คาร์โบไฮเดรตกับค่าดัชนีน้ำตาล (Glycemic Index)","Mon, 2018-10-22 09:45","http://www.stkc.go.th/node/1276","","","ในยุคปัจจุบัน ที่หลาย ๆ คนหันมาใส่ใจในสุขภาพมากขึ้นไม่ว่าจะเป็นการออกกำลังกาย การเลือกรับประทานอาหารที่แคลลอรี่น้อย ๆ บางคนถึงขั้นบอกว่าเลิกกินข้าวเลยดีกว่าเพราะข้าวเป็นแป้ง น่าจะทำให้อ้วนได้ ดังนั้นในบทความนี้จะขอพูดถึงแหล่งคาร์โบไฮเดรตทางเลือกอย่างเช่น ข้าวกล้อง ว่ามีความแตกต่างจากข้าวขาวหรือข้าวที่ผ่านการขัดสีมาแล้วอย่างไร 

   ข้าวกล้อง เป็นข้าวที่เอาเปลือกออกแต่ในส่วนของจมูกข้าวและเยื่อหุ้มเมล็ดข้าว (รำ) ยังอยู่ ซึ่งเป็นส่วนที่มีประโยชน์มาก ไม่ว่าจะเป็น วิตามิน บี 1, บี 2, ธาตุเหล็ก, ใยอาหาร และอื่นๆ อีกมากมาย อย่างไรก็ตาม วันนี้เราจะมาดูกันว่า กินข้าวกล้องแตกต่างจากการกินข้าวขาวอย่างไร ดีต่อร่างกายอย่างไร โดยจะพิจารณาความสำคัญของค่า ๆ หนึ่ง คือ ค่า Glycemic Index (GI) หรือดัชนีน้ำตาล โดยอาหารชนิดใดที่มีค่าดัชนีน้ำตาลสูงจะหมายถึง เมื่อบริโภคอาหารชนิดนั้นเข้าไป จะถูกย่อยและกลายสภาพเป็นน้ำตาลในกระแสเลือดอย่างรวดเร็ว เพราะประกอบด้วย น้ำตาลโมเลกุลเชิงเดี่ยวในปริมาณมาก ทำให้เกิดความเสียหายต่อหลอดเลือด อีกทั้งยังทำให้อินซูลินจากตับอ่อนหลั่งออกมาอย่างรวดเร็วด้วย เมื่อน้ำตาลถูกอินซูลินพาเข้าไปในเซลล์อย่างรวดเร็วแล้ว อินซูลินที่หลั่งออกมามากและค้างอยู่ในกระแสเลือดก็กลับเกิดภาวะโหยน้ำตาล จึงทำให้ไม่สามารถเลิกรับประทานอาหารที่มีค่าดัชนีน้ำตาลสูง ๆ ได้ ซึ่งหากรับประทานอาหารที่มีค่าดัชนีน้ำตาลสูงเป็นประจำก็จะส่งผลทำให้เพิ่มความเสี่ยงการเป็นโรคเบาหวาน โรคอ้วน โรคหลอดเลือดสมอง โรคหลอดเลือดหัวใจ รวมถึงการสะสมไขมันที่มากขึ้น และนั่นจะทำให้คุณอ้วนขึ้น

   จะเห็นว่าอาหารที่มีค่าดัชนีน้ำตาลสูงมีผลต่อร่างกายเราอย่างมากถ้าบริโภคในปริมาณที่ไม่พอดี คราวนี้เราลองมาดูค่า GI ของข้าวชนิดต่าง ๆ และแหล่งคาร์โบไฮเดรตอื่น ๆ กัน ตัวอย่างเช่น น้ำตาลกลูโคส (ค่า GI =100), ข้าวขาวหอมมะลิ (ค่า GI = 100), ข้าวเหนียว (ค่า GI = 98), ข้าวกล้อง (ค่า GI =50), ขนมปังโฮลวีท (ค่า GI =53), วุ้นเส้น (ค่า GI =39)

   คราวนี้เราลองมาดูรายงานวิจัยที่ถูกตีพิมพ์ในวารสารทางการแพทย์ของอังกฤษที่ชื่อว่า The British Medical Journal ในหัวข้อ การบริโภคข้าวขาวและความเสี่ยงต่อการเกิดโรคเบาหวานชนิดที่ 2 (White rice consumption and risk of type 2 diabetes meta-analysis and systematic review ) จะพบว่าการบริโภคข้าวที่ผ่านการขัดสีหรือข้าวขาว มีความเสี่ยงต่อโรคเบาหวานชนิดที่ 2 โดยเฉพาะในชาวเอเชียที่มีการบริโภคข้าวเป็นอาหารหลัก ซึ่งจากงานวิจัยทำให้เราต้องตระหนักแล้วว่าการเลือกรับประทานข้าวของเรา
ในแต่ละมื้อเราควรเลือกให้ดีว่าคาร์โบไฮเดรทที่เรารับประทานไปนั้นเป็นชนิดใด แม้ว่าคาร์โบไฮเดรตที่ไม่ผ่านการขัดสีจะมีค่าดัชนีน้ำตาลที่ไม่สูงมากแต่ก็ควรรับประทานแต่พอดีและออกกำลังกายเป็นประจำเพื่อสุขภาพร่างกายที่แข็งแรง

แหล่งที่มาข้อมูล :
http://www.bmj.com/content/344/bmj.e1454
http://ajcn.nutrition.org/content/87/3/627.full
http://www.glycemicindex.com/about.php
http://healthcaremedicalclinic.com/news-view.php?view=116


เรียบเรียงโดย : นายตามพงศ์ เหลืองบริบูรณ์","https://www.stkc.go.th/sites/default/files/stiarticle_images/1540176307.jpg"
"1273","ค่า SPF นั้นสำคัญอย่างไร?","Fri, 2018-10-19 09:52","http://www.stkc.go.th/node/1273","",""," ประเทศไทย เป็นเมืองร้อนช่วงฤดูร้อนแสงแดดมีความเข้มสูง การเผชิญกับแสงแดดทุกวัน อาจก่อให้เกิดผลเสียกับผิวหนัง ครีมกันแดดจึงมีความจำเป็นและเป็นที่นิยมมากขึ้นในปัจจุบัน ปัจจุบันมีโฆษณาชวนเชื่อมากมายที่อ้างถึงคุณภาพของครีมกันแดดยี่ห้อต่าง ๆ และการเลือกซื้อครีมกันแดดมักคำนึงถึงค่า PA และSPF ที่เขียนไว้ข้างขวด ผู้บริโภคอาจไม่ทราบถึงความหมายของค่าสองตัวนี้ ซึ่งถ้าจะอธิบายให้เข้าใจ ต้องกล่าวว่า แสงแดดเป็นแสงสีขาว ประกอบด้วยแสงช่วงคลื่นความถี่ที่มองเห็นได้ด้วยตาเปล่า และมีคลื่นความถี่บางช่วงที่มองไม่เห็นได้ด้วยตาเปล่าปนมาด้วย ได้แก่ รังสี UV ซึ่งเป็นคลื่นช่วงความถี่สูงและ รังสี UV ประกอบด้วย 3 ชนิดคือ UVA UVB และ UVC โดย UVC โอโซนในชั้นบรรยากาศโลกจะช่วยกรองรังสี UVC ออกได้ทั้งหมดก่อนเข้าสู่พื้นโลก แต่ไม่สามารถกรองรังสี UVA และ UVB ได้ ดังนั้น การทาครีมกันแดดจึงช่วยในการป้องกันรังสี UV ทั้งสองประเภทไม่ให้เข้าสู่ผิวหนัง ซึ่งพบว่า UVA คิดเป็นสัดส่วน 95% และ UVB อีก 5% ซึ่งรังสี UVA มีผลทำให้ผิวหนังเหี่ยวย่นและหมองคล้ำ ส่วนรังสี UVB ทำให้ผิวหนังไหม้ และอาจเกิดการแพ้ เช่น เกิดผื่นแดง ผู้บริโภคจึงควรมีความรู้ในการเลือกครีมกันแดดที่มีค่า PA และ SPF เหมาะสม โดยค่า PA ย่อมาจาก Protection grade of UVA หมายถึง ค่าแสดงประสิทธิภาพของการป้องกันรังสี UVA แบ่งเป็น PA+ PA++ และ PA+++ ซึ่งมีประสิทธิภาพเรียงจากน้อยไปมากตามลำดับ ส่วนค่า SPA ย่อมาจาก Sun Protection Factor หมายถึงจำนวนเท่าของเวลาที่ผิวหนังสามารถทนต่อรังสี UVB ได้หลังจากทาครีมกันแดดเมื่อเทียบกับเวลาปกติ โดยเวลาปกติคือ 30 นาทีผิวหนังทนได้ เช่น SPF 20 หมายถึง ผิวหนังสามารถทนรังสีUVB ได้ 20 เท่า คิดเป็น 20x30=600 นาที และ SPF 30 หมายถึง ผิวหนังสามารถทนรังสี UVB ได้ 20 เท่า คิดเป็น 30x30=900 นาที อย่างไรก็ตามมีการกำหนดให้ค่า SPF ที่ใช้บนฉลากได้ไม่เกิน 50 เพราะอาจทำให้ผู้บริโภคเข้าใจผิดว่าทาครั้งเดียวสามารป้องกันได้ข้ามวันข้ามคืน และมีผลงานวิจัยยืนยันว่าผลิตภัณฑ์ที่มีค่า SPF 30 ขึ้นไปให้ผลไม่ต่างกันมากนัก

แหล่งที่มาข้อมูล : Facebook Page วิทย์สนุกรอบตัว
https://www.facebook.com/witsanook/photos/a.327375767415926.1073741828.327302010756635/448032318683603/?type=3&theater","https://www.stkc.go.th/sites/default/files/stiarticle_images/1539917562.jpg"
"1272","ยางมะตอย หรือ แอสฟัลท์ (Asphalt) ","Fri, 2018-10-19 09:49","http://www.stkc.go.th/node/1272","",""," ยางมะตอย หรือ แอสฟัลท์ (Asphalt) คือสารประกอบไฮโดรคาร์บอนและสารอินทรีย์อื่นๆ ซึ่งเป็ผลิตภัณฑ์สุดท้ายที่ได้จากการกลั่นน้ำมันปิโตรเลียม มีสีน้ำตาลเข้มหรือสีดำ ลักษณะข้นและหนืดมาก ยางมะตอยยังมีคุณสมบัติในการยึด ประสาน และอ่อนตัวเมื่อได้รับความร้อน จับตัวแข็งเมื่อเย็นลง ด้วยคุณสมบัติต่าง ๆ เหล่านี้ จึงนิยมนำยางมะตอยมาใช้ในการทำถนนหรือพื้นผิวจราจรในการทำยางมะตอยลาดถนนนั้น จะนำยางมะตอยมาผสมน้ำที่อุณหภูมิ 170 องศาเซลเซียส และใช้ตัวประสาน เพื่อช่วยให้อนุภาคของยางมะตอยกระจายตัว และน้ำก็จะระเหยไปเหลือแต่ยางมะตอย จากนั้นจึงนำยางมาตอยมาเทผสมกับดินและทรายให้เข้ากัน แล้วนำไปลาดด้านบนหน้าดินที่ถูกบนอัดไว้แน่น จึงจะได้เป็นถนนที่ใช้กัน

แหล่งที่มาข้อมูล : http://www.ความรู้รอบตัว.com
http://www.siamchemi.com 
http://www.royin.go.th/?knowledges=ถนนราดยาง-หรือ-ถนนลาดยาง

เรียบเรียงโดย : นายวันชนะ ทองพูน","https://www.stkc.go.th/sites/default/files/stiarticle_images/1539917373.jpg"
"1271","Energy in กับ Energy out","Fri, 2018-10-19 09:45","http://www.stkc.go.th/node/1271","","","การออกกำลังกายเป็นสิ่งสำคัญต่อร่างกาย ใครก็ตามที่เคยหมดเวลาไปเป็นชั่วโมง ๆ กับเครื่องวิ่งสายพานมักจะรู้ดีว่า การออกกำลังกายมากขึ้นนั้นไม่ได้ทำให้ลดน้ำหนักได้มากขึ้นเสมอไป และตอนนี้ก็มีงานวิจัยชิ้นใหม่ที่จะอธิบายสาเหตุว่าทำไมมันถึงเป็นเช่นนั้น 

   นักวิทยาศาสตร์ค้นพบว่า หลังจากผ่านการออกกำลังกายไปจนถึงระดับหนึ่งแล้ว ร่างกายของเราดูเหมือนจะสามารถปรับตัวให้เข้ากับระดับกิจกรรมที่เพิ่มสูงขึ้นได้ ซึ่งทำให้ร่างกายหยุดเผาผลาญ แคลอรี่เพิ่มเติมในที่สุด อันเป็นที่มาของ “HitThePlateau” หรือระยะหยุดนิ่งคือ ภาวะของระบบการเผาผลาญ อาหารต่ำอันเนื่องมาจากการควบคุมอาหารแบบผิดวิธีจนถึงขั้นอดอาหาร หากเกิดสภาวะนี้ขึ้นกับใครคงต้องมาลองทบทวนสูตรพลังงานเข้าต่อพลังงานออก (energy in vs. energy out) กันอีกครั้งหนึ่งเพื่อการลดน้ำหนักที่ได้ผล

   เมื่อร่างกายชินชาและเกิดภาวะการเผาผลาญพลังงานขัดข้องแล้ว วิธีการแก้ไข Hit the plateau ทำได้โดยการปรับการเผาผลาญพลังงาน หรือ Reset ระบบการเผาผลาญใหม่ ซึ่งก่อนที่เราจะเริ่มทำ Reset จะต้องทำการคำนวนปริมาณพลังงาน (BMR - Basal Metabolic Rate; อัตราการเผาผลาญพลังงานพื้นฐาน, TDEE – Total Daily Energy Expenditure; การพลังงานทั้งหมดในแต่ละวัน, RMR – Resting Metabolic Rate; อัตราการเผาผลาญพลังงานขณะพัก) และสารอาหาร (คาร์โบไฮเดรต โปรตีน ไขมัน)ที่ร่างกายต้องการจริง ๆ เสียก่อน เมื่อเกิดอาการ Hit the plateau ขึ้น ให้เริ่มแก้ไขอย่างง่ายดังนี้
1.หยุดตารางการออกกำลังกาย เลิกคิดเรื่องลดความอ้วนเพื่อลดความเครียดประมาณ 1 สัปดาห์
2. กู้ระบบเผาผลาญพลังงาน โดยให้เพิ่มปริมาณการทานอาหารให้มากขึ้นสัปดาห์ละ 5-10% จากจุดที่ติดนิ่งโดยพยายามควบคุมให้ทานอาหารที่มีประโยชน์ภายใต้กรอบพลังงานสารอาหารที่ร่างกายต้องการ หากน้ำหนักตัวเริ่มนิ่งไม่ขึ้นไปกว่าเดิมแสดงว่าร่างกายปรับระบบการเผาผลาญขึ้นมาให้เท่ากับพลังงานที่ทานแล้ว
3. ต้องไม่ลืมออกกำลังกายในช่วงที่กู้ระบบเผาผลาญ ต้องยังคงความสม่ำเสมอของการออกกำลังกาย
4. ไม่จิตตกและไม่ท้อขณะเข้าสู่โปรแกรมการลดน้ำหนัก ต้องอยู่ภายใต้สภาวะจิตใจที่ปกติ พยายามอย่าเครียด

   เมื่อผ่านช่วงของการกู้ระบบการเผาผลาญแล้วน้ำหนักตัวจะเริ่มนิ่งไม่เพิ่มไม่ลด ให้เราเริ่มตารางการลดน้ำหนักใหม่ โดยคำนวนและออกแบบตารางการลดน้ำหนักให้อยู่บนพื้นฐานของความต้องการของร่างกาย ไม่หักโหมจนเกินไป ซึ่งช่วงเวลาในการลดน้ำหนัก อาจจะมีบ้างที่น้ำหนักและร่างกายอาจหยุดการพัฒนาไปบ้าง แต่เมื่อทำอย่างต่อเนื่อง ก็จะสามารถลดลงได้อีก ดังนั้นจึงควรหมั่นสังเกต จดบันทึก น้ำหนัก สัดส่วน โภชนาการ การออกกำลังกาย และการพักผ่อนไว้ เพื่อใช้ตรวจสอบความผิดพลาด และใช้พัฒนาตารางการลดน้ำหนักให้เหมาะสมกับร่างกาย ดังนั้น หากต้องการลดน้ำหนักได้อย่างมีประสิทธิภาพและปลอดภัยคงต้องเริ่มปรับพฤติกรรมของตนอย่างจริงจัง สามารถแก้ไขอาการ Hit the plateau ได้เป็นอย่างดี

แหล่งที่มาข้อมูล : 
http://www.sciencealert.com/exercise-on-its-own-won-t-make-you-lose-weight-and-scientists-have-finally-shown-why
http://www.lovefitt.com
H. Pontzer, Constrained Total Energy Expenditure and Metabolic Adaptation to Physical Activity in Adult Humans, Current Biology, 2016","https://www.stkc.go.th/sites/default/files/stiarticle_images/1539917149.jpg"
"1268"," “ลมไนโตรเจน” ดีอย่างไร?","Thu, 2018-10-18 10:44","http://www.stkc.go.th/node/1268","",""," เข้าใจกันว่า ... การเติมลมยางด้วย “ลมไนโตรเจน” นั้น จะช่วยให้ยางรถร้อนช้าลง ลดความเสี่ยงต่อการระเบิดของยาง ช่วยยืดอายุการใช้งานของยางและระบบช่วงล่างของรถ แถมยังช่วยประหยัดค่าน้ำเชื้อเพลิงได้อีกด้วย ซึ่งเหมาะมากกับยุคสมัยนี้ที่คนทั่วโลกส่วนใหญ่หันมาตระหนักและใส่ใจในการประหยัดพลังงานกันมากยิ่งขึ้น

   ปัจจุบัน ... มีการใช้เครื่องมือที่สามารถแยกแก๊สไนโตรเจนออกมาจากอากาศทั่วไปได้ โดยคัดแยกเฉพาะแก๊สไนโตรเจนเพียงอย่างเดียวเท่านั้น ซึ่งจะมีอุณหภูมิที่ต่ำกว่าการเติมลมยางแบบเดิมที่มีแก๊สอื่น ๆ ผสมอยู่ด้วยนั่นเอง โดยสามารถนำไปใช้ประโยชน์ในการเติมลมยางของพาหนะต่าง ๆ ในบางประเทศมีการออกกฎหมายบังคับให้รถโดยสาร รถบรรทุก หรือแม้กระทั่งเครื่องบิน ต้องเติมลมยางไนโตรเจนเท่านั้น แต่ปัจจุบันในเมืองไทยนั้น สถานที่ให้บริการเติมลมไนโตรเจนมีอยู่ค่อนข้างน้อย และยังมีค่าใช้จ่ายที่สูงกว่า
การเติมลมยางแบบธรรมดาอีกต่างหาก

   ความรู้ทางวิทยาศาสตร์ที่จะช่วยให้เราสามารถนำมาปรับใช้ในการเปรียบเทียบข้อดีและข้อเสียได้ แท้ที่จริงลมไนโตรเจน ก็คือแก๊สไนโตรเจนที่อยู่ในอากาศรอบๆตัวเรา ถ้าเราแบ่งอากาศในบรรยากาศโลกออกเป็น 5 ส่วน จะมีแก๊สไนโตรเจนอยู่ถึง 4 ใน 5 ส่วน เทียบเป็นสัดส่วนคือ 78 % ของอากาศทั่วไป (ก็ประมาณ 80% แล้วนะเนี่ย!!) ที่เหลือก็จะเป็นแก๊สออกซิเจนที่เราใช้ในกระบวนการหายใจ รวมกับแก๊สอื่นๆอีกหลายชนิด 



ข้อดีของแก๊ซไนโตรเจน:
1. มีน้ำหนักเบาและเย็นกว่าลมยางทั่วไป 
2. ไม่ทำปฏิกิริยากับยาง ทำให้ยางมีอายุการใช้งานยาวนานขึ้น และยังช่วยอุดรูรั่วเล็กๆ ระหว่างขอบยางกับขอบล้อได้ดี
3. ไม่มีความชื้น ด้วยเหตุนี้ จึงไม่ทำปฏิกิริยากับล้อ ให้เกิดสนิม
4. แก๊ซไนโตรเจนไม่ค่อยรั่วไหลออกจากยางง่าย ๆ เหมือนลมยางทั่วไป

ข้อดีของลมธรรมดา:
1. เข้าถึงง่าย มีเติมได้ทุกที่
2. ส่วนใหญ่ มีบริการเติมฟรี

   ฉะนั้น ... การเติมลมยางแบบธรรมดา กับการเติมลมยางด้วยลมไนโตรเจน ก็มีข้อดีและข้อเสียที่แตกต่างกันไปซึ่งเราสามารถใช้ความรู้ทางวิทยาศาสตร์มาวิเคราะห์เพื่อพิจารณาได้ว่าความคุ้มค่ากับความเหมาะสมที่จะเลือกใช้นั้น ขึ้นอยู่กับตัวเรา

แหล่งที่มาข้อมูล : https://th.m.wikipedia.org
www.vcharkarn.com 
http://www.bikesindia.org/reviews/nitrogen-vs-regular-compressed-air-the-duel-for-your-motorcycle-tires.html","https://www.stkc.go.th/sites/default/files/stiarticle_images/1539834267.jpg"
"1267","มหัศจรรย์ สารสกัดจากเปลือกมังคุด","Thu, 2018-10-18 10:41","http://www.stkc.go.th/node/1267","",""," มังคุด (Mangosteen) มีชื่อวิทยาศาสตร์ว่า Garcinia mangostana Linn. จัดเป็นผลไม้ที่มีรสชาติหวานอร่อย และยังได้รับความนิยมมากในแถบเอเชีย จนได้รับการขนานนามว่าเป็น “ราชินีแห่งผลไม้” เนื่องจากลักษณะภายนอกของผลที่มีกลีบบนหัวคล้ายกับมงกุฎของพระราชินี มังคุดเป็นผลไม้ที่มีประโยชน์มากชนิดหนึ่ง นอกจาก ส่วนเนื้อที่เรานิยมรับประทานกันแล้ว ยังมีเปลือกมังคุด ซึ่งเป็นผลผลิตเหลือทิ้งจากภาคการเกษตร ที่มีประโยชน์มากมายและมีสรรพคุณทางการแพทย์สูงในการรักษาโรคได้

   ปัจจุบัน มีงานวิจัยทางวิทยาศาสตร์จากสารสกัดจากเปลือกมังคุด พบแทนนิน (Tannin) และแซนโทน (Xanthones) ในปริมาณสูง ซึ่งมีสรรพคุณทางการรักษาและยับยั้งเชื้อจุลินทรีย์ โดยที่สารแทนนิน มีฤทธิ์สมานแผลช่วยให้แผลหายได้เร็วยิ่งขึ้น และสารแซนโทน มีฤทธิ์ต้านอนุมูลอิสระ ต้านการอักเสบจากการติดเชื้อ รักษาเซลล์มะเร็ง และฆ่าเชื้อก่อโรคทางเดินระบบหายใจร้ายแรงได้นอกจากสรรพคุณทางการแพทย์แล้ว ในวงการเครื่องสำอางและผลิตภัณฑ์ทำความสะอาด ยังให้ความสนใจนำเอาสารสกัดจากเปลือกมังคุดไปเป็นส่วนผสมในผลิตภัณฑ์ต่าง ๆ ในการเป็นตัวช่วยดับกลิ่นตัว และบรรเทาอาการของโรคผิวหนัง รักษาสิวฝ้า ซึ่งก็ให้ผลดีและเป็นที่นิยมของผู้บริโภคในปัจจุบัน

แหล่งที่มาข้อมูล : 
อุดมลักษณ์ สุขอัตตะ และคณะ. 2549. การสกัดและการออกฤทธิ์ยับยั้งเชื้อจุลินทรีย์ของสารสกัดจากเปลือกมังคุด. บทความวิทยาศาสตร์ มหาวิทยาลัยเกษตรศาสตร์.
http://www.chula.ac.th/th/archive/8978
http://frynn.com/%E0%B8%A1%E0%B8%B1%E0%B8%87%E0%B8%84%E0%B8%B8%E0%B8%94/
https://www.snpthai.com/th
ภาพจาก : http://www.misswhite.org/wp-content/uploads/2015/11/m1.png

","https://www.stkc.go.th/sites/default/files/stiarticle_images/1539834098.jpg"
"1266","Black lights","Thu, 2018-10-18 10:36","http://www.stkc.go.th/node/1266","","","Black lights ก็คือ รังสีอัลตร้าไวโอเลต หรือรังสีเหนือม่วง เรียกย่อว่า UV มีความยาวคลื่นอยู่ที่ 315 nm-400 nm (นาโนเมตร) มีความยาวคลื่นที่ยาว มีความเป็นอันตรายน้อย มีคุณสมบัติทำให้วัตถุที่มีฟอสฟอรัสผสมอยู่สว่างขึ้น

หลอด Black lights มีหลักการทำงานเช่นเดียวกับหลอดฟลูออเรสเซนต์ แต่ไม่ได้มีไว้เพื่อส่องสว่าง เพราะ เราจะเห็นเพียงแสงสีม่วงจาง ๆ เมื่อเปิดในที่มืด แต่เมื่อแสงไปกระทบกับสิ่งของบางอย่างที่มีสารฟอสฟอรัสเคลือบอยู่ ก็จะสว่างขึ้น เช่น เส้นใยพลาสติก สี เสื้อผ้า แร่ หรือแม้แต่ ฟัน และเล็บ ของคนเรา

Black lights สามารถนำไปประยุกต์ใช้งานต่างๆ เช่น

 - นักโบราณคดี ใช้ตรวจสอบของเก่าว่าเก่าจริงหรือไม่ เพราะสีสมัยใหม่มักจะผสมฟอสฟอรัส จึงสว่างขึ้นเมื่อฉายด้วย Black lights
 - วิศวกร ตรวจสอบการรั่วซึมของเครื่องจักร ด้วยการฉีดสีฟลูออเรสเซนต์ (คือสารที่ผสมสารฟอสฟอรัส) เข้าไปในท่อและอัดด้วยแรงดัน เมื่อตรวจตามผิวของท่อโดยใช้ Black lights ส่อง ถ้ามันสว่างขึ้น แสดงว่ารั่ว นิยมใช้ในระบบปรับอากาศขนาดใหญ่ ภายในอาคารซึ่งจะมีท่อมาก การหารอยรั่วทำได้ยาก ถ้าไม่ใช้วิธีนี้
 - ธนาคาร ใช้ Black lights ในการตรวจสอบธนบัตรว่า ปลอมหรือไม่ เพราะผู้ผลิตธนบัตรจะออกแบบลายเส้นที่ฉาบฟอสฟอรัสไว้ เมื่อส่องภายใต้ Black lights จะเห็นลายเส้นที่ซ่อนอยู่สว่างขึ้น                                                                                                     
 - ส่วนสนุกและสถานบันเทิง ใช้แสง Black lights ทำให้ห้องมืดสว่างขึ้น สวยงาม ดูตื่นเต้นและลึกลับ เนื่องจากสีที่ใช้ทา หรือเขียนภายในห้องมีส่วนผสมของฟอสฟอรัส หน่วยสืบสวน ใช้ตรวจหารอยนิ้วมือในที่เกิดเหตุ เมื่อมีผู้ก่ออาชญากรรมขึ้น โดยนักสืบจะฉีดสีที่ผสมฟอสฟอรัส และฉาย Black lights รอยนิ้วมือผู้ต้องสงสัยจะปรากฏขึ้นมา

แหล่งที่มาข้อมูล : www.nstda.or.th
sci4fun.com/luminescence/luminescence.html 
https://th.wikipedia.org/wiki/รังสีอัลตราไวโอเลต
www.rmutphysics.com/physics/oldfront/62/light1.htm

เรียบเรียงโดย : จิรวรรณ ว่าวจังหรีด","https://www.stkc.go.th/sites/default/files/stiarticle_images/1539833796.jpg"
"1262","ระบบภูมิคุ้มกันร่างกาย","Wed, 2018-10-17 09:35","http://www.stkc.go.th/node/1262","","","  ปกติแล้วร่างกายของคนเราได้รับสิ่งแปลกปลอมต่าง ๆ เข้าสู่ร่างกายอยู่เป็นประจำทุกวัน อาทิ เแบคทีเรีย ไวรัส เชื้อรา สารเคมี ฝุ่นละออง ที่เจือปนอยู่ในอากาศ อาหาร และน้ำดื่มสิ่งแปลกปลอมเหล่านี้จะเรียกว่า แอนติเจน (Antigen) สิ่งแปลกปลอมอาจเข้าสู่ร่างกายโดยทางระบบหายใจ ผิวหนัง ระบบหมุนเวียนโลหิต หรือระบบย่อยอาหาร เมื่อร่างกายได้รับสิ่งแปลกปลอมเข้าไป ก็อาจทำให้เกิดอาการเจ็บป่วยและโรคภัยต่าง ๆ ได้ ดังนั้น ร่างกายจึงต้องมีกลไกเเพื่อป้องกัน กำจัด หรือทำลายสิ่งแปลกปลอมเหล่านั้นออกจากร่างกาย เช่น การสร้างสารคัดหลั่งต่าง ๆ ที่มีฤทธิ์ทำลายแบคทีเรีย กรดแลกติกที่ถูกขับออกมาทางผิวหนังเพื่อช่วยยับยั้งการเจริญเติบโตของแบคทีเรีย หรือแม้แต่ขนจมูกและน้ำเมือกในระบบทางเดินหายใจ สิ่งเหล่านี้จะทำหน้าที่กำจัดสิ่งแปลกปลอมในเบื้องต้น แต่ถ้าหากสิ่งแปลกปลอมที่เข้าสู่ร่างกายยังถูกกำจัดหรือทำลายไม่หมด ร่างกายจะมีกลไกอีกหนึ่งอย่างซึ่งทำหน้าที่กำจัดและทำลายสิ่งแปลกปลอมโดยเซลล์พิเศษที่เรียกว่า ฟาโกไซต์ ตัวอย่างเช่น เซลล์เม็ดเลือดขาวในกระแสเลือด จะทำหน้าที่กำจัดสิ่งแปลกปลอมโดยผ่านกระบวนการ ฟาโกไซโทซิส (Phagocytosis) 

   ในกรณีที่ไม่สามารถกำจัด หรือทำลายสิ่งแปลกปลอมที่เข้าสู่ร่างกายในปริมาณมากด้วยกระบวนการ ฟาโกไซโทซิส ได้ทั้งหมด ร่างกายจะสร้างกลไกที่ซับซ้อนขึ้นมาเพื่อทำลายสิ่งแปลกปลอมนั้น ๆ ที่เป็นอันตรายกับร่างกาย เรียกกลไกที่ซับซ้อนนี้ว่า ระบบภูมิคุ้มกัน (Immune system) ซึ่งระบบภูมิคุ้มกันเป็นกระบวนการของร่างกายที่จะสร้างโมเลกุลโปรตีนที่มีความจำเพาะที่เรียกว่า แอนติบอดี (Antibody) ซึ่งมีหน้าที่กำจัดและทำลายสิ่งแปลกปลอมต่าง ๆ ที่เข้าสู่ร่างกายอย่างจำเพาะกับชนิด และเรียกสิ่งแปลกปลอมที่มีความสามารถในการกระตุ้นการตอบสนองของร่างกายให้สร้างภูมิคุ้มกันว่า แอนติเจน (Antigen) โมเลกุลของแอนติบอดีที่เกิดขึ้นในร่างกายจะทำปฏิกิริยาเคมีเฉพาะกับแอนติเจน หรือสารที่มีคุณสมบัติเป็นแอนติเจน จะเกิดขึ้นบริเวณตำแหน่งบนผิวแอนติเจนที่สามารถทำปฏิกิริยาเฉพาะเจาะจงกับแอนติบอดีชนิดนั้นเรียกว่า Antigenic Determinant ซึ่งตำแหน่งนี้มีรูปร่างหรือโครงสร้างที่แตกต่างกันไป จึงทำให้แอนติเจนสามารถทำปฏิกิริยากับแอนติบอดีได้หลายชนิดและหลายโมเลกุล ทำให้ร่างกายของเรามีภูมิคุ้มกัน และสามารถต่อต้าน กำจัด และทำลายสิ่งแปลกปลอม สารเคมี และเชื้อโรคต่างๆได้

แหล่งที่มาข้อมูล : https://ketmaneenutsima.wordpress.com/
รศ. ดร.วิทยา ยศยิ่งยวด. การป้องกันตนเองของร่างกายและระบบภูมิคุ้มกัน. คู่มือการสอนชีววิทยา. คณะวิทยาศาสตร์ จุฬาลงกรณ์มหาวิทยาลัย.

เรียบเรียงโดย : นางสาวภัทราพร แสนเทพ","https://www.stkc.go.th/sites/default/files/stiarticle_images/1539743710.jpg"
"1261","ปรากฎการณ์ขี้ปลาวาฬ","Wed, 2018-10-17 09:33","http://www.stkc.go.th/node/1261","",""," ปรากฏการณ์ขี้ปลาวาฬ หรือ Red Tide เป็นปรากฏการณ์ธรรมชาติที่สามารถเกิดขึ้นได้ในทะเลทั่วทุกมุมโลก สาเหตุมาจากการเพิ่มขึ้นอย่างมหาศาลของสาหร่ายเซลล์เดียวจำพวก “แพลงก์ตอนพืช” ในทะเลแถบนั้น หรือที่เรียกอีกชื่อว่า “แพลงก์ตอนบลูม” จำนวนประชากรของแพลงก์ตอนที่เพิ่มขึ้นจำนวนมากนี้ ทำให้น้ำทะเลเปลี่ยนสี โดยปกติแล้วจะเป็นสีแดงหรือสีเขียว และบางทีอาจจะเป็นสีม่วงหรือสีชมพูก็ได้ 

   การเกิดแพลงก์ตอนบลูมก็มีสาเหตุมาจากหลายปัจจัย อาทิ มีฝนตกหนัก และคลื่นลมแรงทำให้มีปริมาณธาตุอาหารและสิ่งแวดล้อมที่เหมาะสมแก่การเจริญเติบโตของแพลงก์ตอน หรือ การเกิดน้ำผุด (up welling) เป็นขบวนการที่น้ำเบื้องล่างถูกพัดพาขึ้นมาเบื้องบน เนื่องจากกระแสลมพัดเอามวลน้ำที่ผิวบริเวณชายฝั่งออกสู่ทะเลมวลน้ำที่อยู่ระดับลึกจะไหลเข้าสู่ฝั่งแล้ววกสู่ผิวน้ำแทนที่มวลน้ำที่พัดออกไปซึ่งจะเป็นประโยชน์ต่อแพลงก์ตอน เพราะเป็นการนำธาตุอาหารจากพื้นน้ำเข้ามาสู่ผิวน้ำ ทำให้แพลงก์ตอนได้ใช้ จึงมีการเพิ่มจำนวนของแพลงก์ตอนมากขึ้นอย่างรวดเร็วนั่นเอง

แหล่งที่มาข้อมูล : http://www.fisheries.go.th/cf- nakhon/newweb/index.php?option=com_content&view=article&id=143:2014-02-
21-02-40-33&catid=23:activity

เรียบเรียงโดย : กรวิภา เอี่ยมสอ้าง","https://www.stkc.go.th/sites/default/files/stiarticle_images/1539743594.jpg"
"1260","แป้งพองตัวแล้วหนืด","Wed, 2018-10-17 09:31","http://www.stkc.go.th/node/1260","","","ปัจจุบันมีอาหารที่แปลกใหม่เกิดขึ้นมาเยอะมากมาย ทั้งของคาวและของหวาน และอาหารเกือบทุกชนิดก็มีลักษณะพิเศษในตัวของอาหารเอง เลยทำให้นึกถึงอาหารชนิดหนึ่งขึ้นมาซึ่งอาจจะเป็นเมนูโปรดของใครหลาย ๆ คน นั่นคือ ราดหน้า โดยความพิเศษอยู่ตรงน้ำของราดหน้านั้นมีความหนืด จึงสงสัยว่า ทำไมน้ำราดหน้าถึง หนืดอย่างที่ทราบกัน น้ำราดหน้าทำจากแป้งมันสำปะหลัง ซึ่งปกติแล้วแป้งที่ให้ความหนืด ที่นิยมใช้กันได้แก่ แป้งมันสำปะหลัง (Tapioca Starch) แป้งข้าวโพด (Corn Starch) โดยแป้งทุกชนิดจะมีองค์ประกอบของอะไมโลส (Amylose) และ อะไมโลเพคติน (Amylopectin) เนื่องการจัดเรียงโมเลกุลของอะไมโลสและอะไมโลเพคติน ภายในเม็ดแป้งนั้นจะมีส่วนของผลึก (crystalline) อยู่กันหนาแน่นเป็นระเบียบช่วยป้องกันการกระจายตัวและทำให้ไม่ละลายในน้ำเย็น ส่วนที่มีรูปร่างไม่แน่นอน ( amorphous) เกาะเกี่ยวกันอย่างหลวมๆ สามารถดูดซับน้ำได้ การพองตัวของแป้ง เริ่มจากการพองตัวในส่วนที่เป็นระเบียบน้อยที่สุดคือในส่วนของ amorphous ตามมาด้วยโมเลกุลในส่วน  crystalline เริ่มคลายตัวออก




   และเมื่อเราให้ความร้อนกับแป้งไปเรื่อยๆ จะเกิดการแตกตัวของโครงสร้างผลึกและส่วนกิ่งก้านของโมเลกุลอะไมโลเพคตินที่แตกออกมา จะถูกโมเลกุลของน้ำแทรกเข้าไปจนเกิดการพองตัวไปแนวรอบ ๆ เม็ดแป้ง เมื่อแป้งเกิดการพองตัว จะมีคุณสมบัติในการคืนตัว (Retrogradation) ต่ำ จึงไม่ทำให้แป้งเหลวลงเมื่อทิ้งไว้นานจนเย็น ซึ่งแป้งแต่ละชนิดมีอัตราการคืนตัวของน้ำแป้งสุกแตกต่างกัน การคืนตัวของแป้งสุกนั้นเป็นปรากฏการณ์ที่เกิดขึ้นเมื่อน้ำแป้งสุกซึ่งร้อนมีอุณหภูมิลดต่ำลง ขณะที่อุณหภูมิลดลง โมเลกุลอิสระของอะไมโลสซึ่งอยู่ใกล้กันจะเคลื่อนที่เข้ามาใกล้กันและจับตัวกันด้วยพันธะไฮโดรเจนทำให้เกิดสภาพการจัดเรียงตัวของโมเลกุลขึ้นใหม่ โดยเปลี่ยนจากลักษณะการกระจายตัวของโมเลกุลมาเป็นส่วนที่เป็นผลึก โดยทั่วไปแป้งจากรากและหัวของพืช จะมีอัตราการคืนตัวช้ากว่าแป้งธัญพืช ทั้งนี้เป็นเพราะเมื่อได้รับความร้อนจะพองตัวเร็วและมาก โมเลกุลแป้งกระจายตัวทั่วทั้งน้ำแป้ง ทำให้โมเลกุลของอะไมโลสมาจัดเรียงตัวกันใหม่ได้ยาก แต่แป้งจากธัญพืช เมื่อได้รับความร้อนจะพองตัวน้อยกว่า เม็ดแป้งแตกน้อย โมเลกุลที่คลายตัวยังอยู่ใกล้ชิดกันจึงเคลื่อนที่จับกันใหม่ได้ง่าย แต่การมีอะไมโลเพคตินอยู่ในปริมาณสูงทำให้อัตราการคืนตัวของน้ำแป้งสุกช้าลง เนื่องจากโมเลกกุลอะไมโลเพคตินที่มีกิ่งก้านสาขามาก ทำให้เกะกะส่งผลให้โมเลกุลแป้งเคลื่อนที่เข้าจับกันใหม่ได้ยาก

   อย่างไรก็ตามเป็นที่นิยมให้ความหนืดแก่อาหารนั้น นอกจากให้ความหนืดและความคงตัว แล้วความใสของน้ำแป้งสุกเป็นสิ่งสำคัญ ดังนั้นแป้งที่ให้ความหนืดได้ดี แต่ในความขุ่นตัวเช่น แป้งข้าวเหนียว แป้งมันฝรั่ง แป้งสาลี ก็ไม่นิยมใช้ทำอาหารที่ต้องการความใส ดังนั้นอาหารที่ต้องการความหนืด และใส เช่น ราดหน้า กระเพาะปลา หรือ เต้าหู้ทรงเครื่อง จึงต้องใช้แป้งมัน แป้งข้าวโพดเท่านั้น

แห่ลงข้อมูลอ้างอิง : 
www.foodnetworksolution.com 
www.sciencedirect.com
www.eu.lib.kmutt.ac.th

เรียบเรียงโดย : รัชเนศ เพ็ชรเย็น

","https://www.stkc.go.th/sites/default/files/stiarticle_images/1539743476.gif"
"1258","ซีแลนเดีย (Zealandia) ทวีปใหม่ที่รอการประกาศ","Tue, 2018-10-16 13:57","http://www.stkc.go.th/node/1258","","","เด็กๆคงได้เรียนมาแล้วว่าโลกประกอบด้วยทวีป 7 ทวีป คือ เอเชีย ยุโรป แอฟริกา แอนตาร์กติกา อเมริกาเหนือ อเมริกาใต้ และออสเตรเลีย 
ซึ่งทวีปเอเชียและยุโรปอยู่ติดกันบนผืนทวีปขนาดใหญ่หรือมหาทวีป ที่ชื่อว่า “ยูเรเชีย” (Eurasia) ทำให้บนโลกมีแผ่นทวีปหลักเพียง 6 ทวีปทั้งนั้น

ในปีค.ศ. 1995 Bruce Luyendyk นักธรณีฟิสิกส์จาก University of California ที่ Santa Barbara ได้กล่าวถึง “ซีแลนเดีย” (Zealandia) ซึ่งเป็นชื่อ
ที่ตั้งขึ้นเพื่อเรียกพื้นที่ส่วนหนึ่งของนิวซีแลนด์ รวมถึงนิวคาลีโดเนีย และส่วนที่จมอยู่ใต้น้ำซึ่งแยกจากมหาทวีปโบราณกอนด์วานา 

ผลการศึกษาวิจัยโดยนักวิทยาศาสตร์อีก 10 ท่าน โดยนำแนวคิดของ Bruce Luyendyk มาต่อยอด และใช้เวลารวบรวมข้อมูลกว่า 2 ทศวรรษ แล้วนำ
มาวิเคราะห์ด้วยเกณฑ์การศึกษาชั้นหินทางธรณีวิทยาโดยพิจารณาเกณฑ์ดังนี้

1. ความสูงสัมพัทธ์ของแผ่นดินที่โผล่พ้นจากมหาสมุทร
2. ความหลากหลายของชั้นหิน 3 ประเภทคือ หินอัคนี หินแปร และหินตะกอน
3. ความหนาของชั้นหินและแผ่นเปลือกโลก เทียบกับพื้นมหาสมุทรโดยรอบ
4. ขนาดของพื้นที่ซึ่งใหญ่เกินกว่าจะเป็นอนุทวีป และชิ้นส่วนของทวีปโบราณ 
จากการวิเคราะห์โดยใช้เกณฑ์พิจารณาข้างต้น ประกอบกับการศึกษาวิจัยเพิ่มเติมทำให้ได้ข้อมูลจากภาพถ่ายดาวเทียม และแผนที่ความโน้มถ่วงของ
พื้นมหาสมุทรโบราณแสดงให้เห็นว่า ซีแลนเดียนั้นแยกตัวออกมาอย่างชัดเจน อยู่ทางทิศตะวันตกเฉียงใต้ของมหาสมุทรแปซิฟิก มีพื้นที่ทั้งหมดประมาณ
4.9 ล้านตารางกิโลเมตร หรือ 2 ใน 3 ของทวีปออสเตรเลีย แต่มีขนาดใหญ่กว่าแผ่นทวีปอินเดีย มาดากัสการ์ นิวกีนี กรีนแลนด์ และเปลือกโลกอื่นๆ 
ถึงแม้ว่า 94% ของพื้นที่ทั้งหมดจมอยู่ใต้มหาสมุทร มีเพียงพื้นดินส่วนเกาะเหนือ และเกาะใต้ของนิวซีแลนด์ และนิวคาลีโดเนียเท่านั้นที่โผล่พ้นน้ำ 
แต่ซีแลนเดียก็ตรงตามเงื่อนไขสำคัญที่กล่าวมา ทำให้นักธรณีวิทยาเห็นตรงกันว่าซีแลนเดียควรได้รับการพิจารณาให้เป็นทวีปใหม่ของโลก


ไม่เพียงประกาศให้ซีแลนเดียเป็นทวีปใหม่เท่านั้น แต่ความรู้ใหม่ทางธรณีวิทยาครั้งนี้ยังทำให้เห็นว่าแผ่นทวีปสามารถถูกกดให้จมลงใต้น้ำ และส่วนที่ยัง
ไม่แตกออกนั้นมีประโยชน์ในด้านการวิจัยทางธรณีวิยา กระตุ้นแนวคิดด้านพลศาสตร์ของโลกต่อการสำรวจการก่อตัวและล่มสลายของแผ่นทวีปและจาก
ข้อกำหนดของสหประชาชาติ ซึ่งระบุเกี่ยวกับขอบเขตของทวีปว่า ประเทศในอาณาเขตสามารถเสาะหาผลประโยชน์นอกชายฝั่งได้ อาจมีผลในด้านเศรษฐกิจ
ทำให้ประเทศนิวซีแลนด์มีทรัพยากรทางทะเลอย่างแหล่งน้ำมัน และแร่ธาตุที่อุดมสมบูรณ์เพิ่มขึ้นอีกด้วย

แหล่งอ้างอิง:
o https://www.geosociety.org/gsatoday/archive/27/3/article/GSATG321A.1.htm
o http://www.iflscience.com/environment/earth-has-a-brandnew-continent-called-zealandia-and-its-been-hiding-in-plain-sight-for-ages/all/
o http://www.businessinsider.com/zealandia-continent-new-zealand-australia-2017-2","https://www.stkc.go.th/sites/default/files/stiarticle_images/1539673035.jpg"
"1257","LED สีน้ำเงินฮีโร่ใหม่จากญี่ปุ่น","Tue, 2018-10-16 13:54","http://www.stkc.go.th/node/1257","วิศวกรรมไฟฟ้า อิเล็กทรอนิกส์และสารสนเทศ","","เมื่อปี 2014 นักวิทยาศาสตร์ชาวญี่ปุ่น 3 คนคือ ศาสตราจารย์ อิซามุ อากาซากิศาสตราจารย์ ฮิโรชิ อามาโนะ และศาสตราจารย์ ชูจิ นากามูระ 
ได้รับรางวัลโนเบลสาขาฟิสิกส์จากผลงานการประดิษฐ์คิดค้นไดโอดเปล่งแสงสีน้ำเงิน หรือ แอลอีดี (LED) สีน้ำเงิน ซึ่งเมื่อนำมารวมกับแอลอี
ดีสีแดงและแอลอีดีสีเขียวที่มีอยู่แล้วส่งผลให้เกิดหลอดประหยัดไฟแสงสีขาวความเข้มสูง และผลงานนี้ยังได้รับการยอมรับว่ามีประโยชน์สูงสุด
ต่อมนุษยชาติ

ในปีค.ศ. 1962แอลอีดีที่ให้สีแดงถูกประดิษฐ์ขึ้น แล้วตามมาด้วย แอลอีดีที่ให้แสงสีเขียว ถ้าหากว่ามี แอลอีดีสีน้ำเงินอีกสักชนิด โดยใช้ความรู้
วิทยาศาสตร์เรื่องแม่สีแห่งแสง คือเมื่อนำแอลอีดีทั้งสามชนิดมาผสมกันจะทำให้ได้แอลอีดีที่ให้แสงสีขาว และในที่สุดนักวิจัยชาวญี่ปุ่นสามคน
ก็ค้นพบวิธี สร้างแอลอีดีสีน้ำเงินได้สำเร็จขึ้นมาครั้งแรกในช่วงต้นทศวรรษที่ 1990


ชนิดของหลอด	ค่าความสว่าง	อายุการใช้งาน
1. หลอดไส้	16 ลูเมน ต่อ วัตต์ ( lm / W)	ประมาณ 1,000 ชั่วโมง
2. หลอดฟลูออเรสเซนต์ชนิด Compact (CFL)	67 ลูเมน ต่อ วัตต์ ( lm / w )	ประมาณ 10,000 ชั่วโมง
3. หลอดแอลอีดี	300 ลูเมน ต่อ วัตต์ ( lm / w )	ประมาณ 100,000 ชั่วโมง

ตาราง: เปรียบความสว่างและอายุการใช้งานของหลอด 3 ชนิด

หากจะเปรียบเทียบค่าความสว่างของแสงสีขาวและอายุการใช้งานระหว่างหลอดไส้ หลอดฟลูออเรสเซนต์และ หลอดแอลอีดีจากข้อมูล
ในตารางจะเห็นได้ว่า การใช้หลอดแอลอีดีให้ค่าความสว่างสูงกว่าหลอดชนิดอื่นเมื่อใช้พลังงานต่อวัตต์เท่ากัน ซึ่งช่วยให้ประหยัดพลังงานไฟฟ้า
ได้อย่างมากเลยทีเดียว นอกจากนี้ จะเห็นได้ว่าหลอดแอลอีดีมีอายุการใช้งานทนทานนานกว่าหลอดชนิดอื่นอย่างเห็นได้ชัด ข้อดีอีกประการหนึ่ง
ที่เกี่ยวข้องกับสถานการณ์ในโลกปัจจุบันคือ เนื่องจากหลอดไฟแอลอีดีใช้พลังงานไฟฟ้าน้อยมากจึงสามารถใช้แผงโซล่าเซลล์เป็นแหล่งพลังงาน
ไฟฟ้าได้ ส่งผลให้ผู้ยากไร้ที่อาศัยอยู่ในประเทศโลกที่สามสามารถเข้าถึงแสงสว่างได้มากยิ่งขึ้น



แหล่งอ้างอิง:https://www.thairath.co.th/content/455301

เรียบเรียงโดย: นางรักชนก บุตตะโยธี","https://www.stkc.go.th/sites/default/files/stiarticle_images/1539672876.jpg"
"1256","น้ำยาปรับผ้านุ่ม: วิทยาศาสตร์ในของใช้ใกล้ตัว","Tue, 2018-10-16 13:52","http://www.stkc.go.th/node/1256","วิศวกรรมศาสตร์และเทคโนโลยี","น.ส.สมฤทัย ลอยมา","ปฎิเสธไม่ได้ว่า ในปัจจุบันนี้แค่เสื้อผ้าที่ดูสะอาดอย่างเดียวอาจไม่เพียงพอสำหรับผู้สวมใส่ แต่เสื้อผ้านั้นอาจจะต้องมีกลิ่นหอม นุ่มนวล น่าสัมผัสอีกด้วย 
การใช้น้ำยาปรับผ้านุ่มจึงเป็นทางเลือกที่นิยมกันมากขึ้นแทนที่จะใช้ผงซักฟอกแต่เพียงอย่างเดียว

ในช่วงแรกน้ำยาปรับผ้านุ่มถูกผลิตมาเพื่อใช้กับเส้นใยเรยอน ซึ่งต่อมาได้มีการพัฒนาผลิตภัณฑ์ให้สามารถใช้ได้กับเส้นใยผ้าทุกชนิด ซึ่งน้ำยาปรับผ้านุ่มนั้น 
ความจริงแล้วก็คือ สารเคมีที่มีคุณสมบัติช่วยลดแรงตึงผิว ซึ่งทำให้ลดความหยาบกระด้างของเส้นใยผ้าให้นุ่มฟูเรียบลื่น เพราะธรรมชาติของเส้นใยผ้าที่ผลิต
จากเส้นใยต่างๆมักจะมีความชื้นอยู่น้อย จึงมีความแข็งหยาบทำให้เวลาสวมใส่มักเสียดสีกับผิวทำให้เกิดไฟฟ้าสถิตได้ง่ายโดยองค์ประกอบหลักในน้ำยาปรับ
ผ้านุ่มนั้นจะประกอบไปด้วย 2 ส่วน นั่นก็คือ 

1. ไข 
2. ส่วนที่ทำให้ไขละลายน้ำ 

โดยหลักการทำงานของน้ำยาปรับผ้านุ่ม เมื่อสารปรับผ้านุ่มละลายน้ำจะให้ประจุบวก ส่วนเส้นใยผ้าทุกชนิดในน้ำจะให้ประจุลบเสมอด้วยประจุที่ตรงข้ามกันก็
จะทำให้มีแรงดึงดูดเข้าหากันระหว่างผ้าและสารปรับผ้านุ่ม สารปรับผ้านุ่มจึงไปยึดเกาะบนเนื้อผ้า ทำให้ผ้ามีความนุ่มลื่นและลดการเสียดสีระหว่างผ้ากับผิว 
จึงทำให้เรารู้สึกถึงผิวสัมผัสที่นุ่มลื่น และสามารถลดการเกิดไฟฟ้าสถิตที่เกิดจากการเสียดสีได้อีกด้วย นอกจากนี้ น้ำยาปรับผ้านุ่มยังทำให้ผ้าอุ้มน้ำได้น้อยลง 
เป็นผลทำให้ผ้าแห้งได้เร็วขึ้น อีกทั้งยังสามารถกักเก็บหัวน้ำหอมไว้บนผ้าได้ดี ทำให้ผ้านั้นมีกลิ่นหอมติดทนยาวนาน แถมยังช่วยลดกลิ่นอับให้น้อยลงได้อีก

สำหรับข้อปฏิบัติในการใช้น้ำยาปรับผ้านุ่มนั้น อย่างที่หลายคนทราบกันดีอยู่แล้วคือ ควรใช้น้ำยาปรับผ้านุ่มในน้ำสุดท้ายของการซัก โดยไม่ควรใส่รวมไปพร้อม
กับผงซักฟอกหรือขณะที่มีน้ำผงซักฟอกอยู่ เพราะในสารปรับผ้านุ่มจะมีส่วนผสมของสารที่ทำให้ปริมาณฟองลดลง ซึ่งจะไปขัดขวางการทำงานของผงซักฟอก 
ทำให้ประสิทธิภาพในการขจัดคราบสกปรกลดน้อยลง

แหล่งอ้างอิง:
o http://www.siamchemi.com/
o https://anthordimension.wordpress.com/น้ำยาปรับผ้านุ่ม-ลงลึก/
o http://siweb.dss.go.th/repack/repack_description.asp?repack_ID=14

เรียบเรียงโดย: น.ส.สมฤทัย ลอยมา","https://www.stkc.go.th/sites/default/files/stiarticle_images/1539672722.jpg"
"1253","นิสัยการล่าเหยื่อของแมวใช้ปราบหนูในเมืองใหญ่ไม่ได้ผล","Fri, 2018-10-12 10:57","http://www.stkc.go.th/node/1253","วิทยาศาสตร์ธรรมชาติ","https://www.bbc.com/thai/features-45690434","Image copyrightGETTY IMAGES

แผนการที่มีผู้เสนอให้นำแมวจรจัดไปปล่อยเพิ่มในเมืองใหญ่อย่างนครชิคาโกของสหรัฐฯ เพื่อให้ไล่ปราบหนูสกปรกที่เป็นพาหะนำโรคนั้น อาจเป็นแผนการที่ไม่ได้ผลจริงในทางปฏิบัติ เพราะนิสัยการล่าเหยื่อของแมวทำให้มันหลีกเลี่ยงหนูท่อตัวใหญ่ที่ต้องออกแรงสู้กันสุดกำลัง และหันไปหาเหยื่ออื่น ๆ ที่ไร้หนทางป้องกันตัวแทน

ทีมนักวิทยาศาสตร์นานาชาติจากมหาวิทยาลัยฟอร์แดมของสหรัฐฯ และมหาวิทยาลัยซิดนีย์ของออสเตรเลีย ตีพิมพ์ผลการศึกษาเรื่องนี้ลงในวารสารความก้าวหน้าทางนิเวศวิทยาและวิวัฒนาการ (Frontiers in Ecology and Evolution) โดยระบุว่าแมวจรจัดในเมืองใหญ่นั้นมีพฤติกรรมเหมือนกับมนุษย์ ซึ่งต้องการหาอาหารด้วยวิธีที่ง่ายและใช้พลังงานน้อยที่สุด โดยมุ่งล่าเหยื่อที่อ่อนแอกว่า

 

มีการทดลองฝังไมโครชิปในหนูท่อจำนวนหนึ่ง ซึ่งหนูเหล่านี้หากินอยู่แถบโรงงานรีไซเคิลของเสียจากอุตสาหกรรมประจำเขตบรูกลินในนครนิวยอร์ก ทั้งมีการติดตั้งกล้องสังเกตการณ์ในบริเวณดังกล่าวด้วย โดยมีการติดตามพฤติกรรมของหนูที่ถูกฝังไมโครชิปเป็นเวลา 5 เดือน และบันทึกภาพวิดีโอขณะที่มีแมวหรือหนูปรากฏตัวได้รวม 306 คลิป ในช่วงเวลาดังกล่าว

Image copyrightSPL

คำบรรยายภาพแมวและหนูมีวิวัฒนาการที่สัมพันธ์กันมาเป็นเวลานานหลายพันปี

จากภาพวิดีโอที่ปรากฏ มีแมวเข้ามาในพื้นที่ 259 ครั้ง แต่มีเพียง 20 ครั้งที่แมวพยายามสะกดรอยติดตามหนู และมีเพียง 3 ครั้งที่แมววิ่งไล่ล่าหนูอย่างจริงจัง เมื่อสิ้นสุดการทดลอง นักวิจัยพบว่ามีเพียง 2 ครั้งเท่านั้นที่แมวสามารถจับและฆ่าหนูได้สำเร็จ

ทีมผู้วิจัยบอกว่า แม้ประชากรแมวในสถานที่อื่น ๆ จะสามารถจับหนูได้มากกว่าแมวจรจัดในเมืองใหญ่ แต่ผลการศึกษาที่ผ่านมาชี้ว่าหนูที่จับได้มักเป็นหนูตัวเล็กที่มีน้ำหนักไม่เกิน 150 กรัม ในขณะที่หนูท่อในเมืองใหญ่มักเป็นหนูนอร์เวย์ (Norway Rats) ซึ่งมีขนาดใหญ่กว่าสองเท่าและหนักราว 300 กรัม

รายงานการวิจัยสรุปว่า ""แมวจรจัดมักหลีกเลี่ยงหนูในเมืองใหญ่ และหันไปล่าเหยื่อที่ล่าง่ายเช่นนก กิ้งก่า แมลงสาบ หรือคุ้ยเขี่ยหาเศษอาหารตามกองขยะมากกว่า""

""ในขณะเดียวกัน หนูก็มักจะหลบซ่อนตัวขณะที่แมวออกมาด้วย ทำให้มนุษย์มองว่ามีหนูน้อยลงในสถานที่ที่แมวอยู่ แต่ในความเป็นจริงจำนวนประชากรหนูไม่ได้ลดน้อยลงไปเลย""
",""
"1252","การทานอาหารแบบเมดิเตอร์เรเนียนคืออะไร และช่วยป้องกันโรคซึมเศร้าได้จริงหรือ?","Fri, 2018-10-12 10:55","http://www.stkc.go.th/node/1252","วิทยาศาสตร์สุขภาพ","https://www.bbc.com/thai/features-45698827","

 

การทานอาหารแบบคนในแถบเมดิเตอร์เรเนียนไม่เพียงจะส่งผลดีต่อสุขภาพกายในแง่ของการลดระดับคอเลสเตอรอล ช่วยลดน้ำหนัก และลดความเสี่ยงเป็นโรคเบาหวานชนิดที่ 2 แต่งานวิจัยล่าสุดจากอังกฤษยังอ้างว่าวิธีการรับประทานอาหารแบบนี้ยังช่วยป้องกันโรคซึมเศร้าได้ด้วย

ผลการศึกษาที่ตีพิมพ์ในวารสาร Molecular Psychiatry มาจากการวิเคราะห์งานวิจัย 41 ชิ้นที่ตีพิมพ์ในวารสารวิชาการในช่วง 8 ปีที่ผ่านมา โดยพบว่า การรับประทานอาหารแบบคนในแถบเมดิเตอร์เรเนียน ซึ่งเน้นการทาน ผัก ผลไม้ ธัญพืช ถั่ว น้ำมันปลา และน้ำมันมะกอก รวมทั้งการทานผลิตภัณฑ์จากนมและเนื้อสัตว์แต่น้อยนั้น ส่งผลดีต่ออารมณ์ของคนเรา และช่วยป้องกันภาวะซึมเศร้าได้

ดร.คามิลลา ลาซาลล์ ผู้ศึกษาเรื่องนี้ร่วมกับทีมนักวิจัยจากยูนิเวอร์ซิตี คอลเลจ ลอนดอน บอกว่า หลักฐานที่พบบ่งชี้ว่าการทานอาหารแบบเมดิเตอร์เรเนียนอาจช่วยลดความเสี่ยงในการป่วยเป็นโรคซึมเศร้า แม้ว่าจะยังไม่มีหลักฐานเป็นรูปธรรมจากการทดลองทางคลินิกก็ตาม

อย่างไรก็ตาม หลายฝ่ายชี้ว่า ความเกี่ยวโยงระหว่างอารมณ์กับอาหารยังเป็นเรื่องที่ถกเถียงกันไม่มีที่สิ้นสุด เนื่องจากอาหารไม่ใช่ปัจจัยเดียวที่ก่อให้เกิดภาวะซึมเศร้า เพราะเรื่องสภาพดินฟ้าอากาศก็มีผลอยู่ไม่น้อย และการที่คนในแถบเมดิเตอร์เรเนียนมีสุขภาพจิตและอารมณ์ดีนั้น ส่วนหนึ่งอาจมาจากการใช้ชีวิตอยู่ในสภาพอากาศที่ดีด้วย ดังนั้นบรรดาผู้เชี่ยวชาญด้านระบบเผาผลาญพลังงานในร่างกายระบุว่า จะต้องมีการศึกษาทดลองเรื่องนี้ให้ละเอียด และแม่นยำมากขึ้นเพื่อหาหลักฐานยืนยันทฤษฎีความเชื่อมโยงระหว่างอาหารกับภาวะซึมเศร้า


 
",""
"1251","ปลาไหลกัลเปอร์ สิ่งมีชีวิตประหลาดใต้ท้องทะเลลึก","Fri, 2018-10-12 10:52","http://www.stkc.go.th/node/1251","วิทยาศาสตร์สิ่งแวดล้อม","https://www.bbc.com/thai/features-45720175","

บ่อยครั้งที่เราได้เห็นการค้นพบสัตว์แปลก ๆ จากท้องทะเลลึก และครั้งล่าสุดนี้เป็นภาพที่เหล่านักวิทยาศาสตร์บนเรือวิจัย อีวี นอติลุส บันทึกไว้ได้ ขณะสำรวจมหาสมุทรแปซิฟิก ใกล้กับฮาวาย โดยเป็นภาพของ ""ปลาไหลกัลเปอร์"" (Gulper eel) ที่สามารถเปลี่ยนรูปร่างได้อย่างน่าทึ่ง

ปลาไหลกัลเปอร์ เป็นปลาทะเลในวงศ์ Saccopharyngidae ที่อาศัยอยู่ในน้ำลึกที่ระดับ 1,800 เมตร (6,000 ฟุต) มีลำตัวเรียวยาวสีดำไม่มีเกล็ด เมื่อโตเต็มวัยอาจยาวได้ถึง 2 เมตร

ปลาไหลกัลเปอร์ มีลักษณะเด่น คือ สามารถเปลี่ยนรูปร่างเพื่อข่มขู่สัตว์นักล่าได้ อีกทั้งยังมีขากรรไกรที่ใหญ่กว่าลำตัว และขยายได้กว้างเพื่อเขมือบกินเหยื่อขนาดใหญ่กว่า
",""
"1250","ภารกิจสู่ห้วงอวกาศลึกอาจทำให้นักบินอวกาศถึงตายได้","Fri, 2018-10-12 10:50","http://www.stkc.go.th/node/1250","ดาราศาสตร์","https://www.bbc.com/thai/features-45763046","Image copyrightNASA

คำบรรยายภาพนักบินอวกาศขององค์การนาซาออกปฏิบัติงานที่ด้านนอกของสถานีอวกาศนานาชาติ

ผลวิจัยล่าสุดซึ่งได้รับทุนสนับสนุนจากองค์การบริหารการบินและอวกาศแห่งชาติสหรัฐฯ หรือนาซาระบุว่า การเดินทางเป็นเวลานานเพื่อปฏิบัติภารกิจในห้วงอวกาศลึกนั้น มีความเสี่ยงเป็นอันตรายถึงชีวิตกับนักบินอวกาศอยู่สูงมาก เนื่องจากรังสีคอสมิกที่รุนแรงจะทำลายระบบทางเดินอาหารจนเสียหาย โดยไม่สามารถจะรักษาหรือฟื้นฟูได้

ทีมวิจัยจากศูนย์การแพทย์มหาวิทยาลัยจอร์จทาวน์ (GUMC) ในสหรัฐฯ เผยผลการศึกษาซึ่งชี้ว่า การเดินทางสู่ห้วงอวกาศลึกหรือแม้แต่การเดินทางไปยังดาวอังคารนั้น จะทำให้กระเพาะอาหารและลำไส้ของมนุษย์อวกาศได้รับความเสียหาย จนกระทั่งทำงานผิดปกติและเกิดมะเร็งขึ้นได้ เนื่องจากเนื้อเยื่อภายในถูกไอออนหนักของธาตุอย่างเหล็กและซิลิคอนซึ่งมีอยู่ในรังสีคอสมิกชนปะทะตลอดเวลา

 

ดร. คามาล ดัตตา ผู้นำทีมนักวิจัยบอกว่า ""ไอออนหนักที่มีมวลมาก สร้างความเสียหายต่อเนื้อเยื่อและดีเอ็นเอของสิ่งมีชีวิตได้มากกว่ารังสีเอกซ์หรือรังสีแกมมา ซึ่งเป็นโฟตอนหรืออนุภาคของแสงที่ไม่มีมวล""

""เทคโนโลยีในปัจจุบันยังไม่สามารถคิดค้นเกราะป้องกันรังสีคอสมิก ที่มีประสิทธิภาพเพียงพอจะปกป้องนักบินอวกาศจากไอออนหนักได้ และแม้เราอาจจะใช้วิธีกินยาต้านผลกระทบไม่พึงประสงค์นี้ แต่ก็ยังไม่มีใครลงมือพัฒนาตัวยาดังกล่าวขึ้นมา"" ดร. ดัตตา กล่าว

ก่อนหน้านี้เคยมีงานวิจัยที่ชี้ว่า รังสีคอสมิกในอวกาศสร้างความเสียหายต่อสมองในระดับที่มีนัยสำคัญ ทั้งทำให้ร่างกายของนักบินอวกาศชราภาพลงอย่างรวดเร็วอีกด้วย แต่การเดินทางในอวกาศระยะสั้นเช่นการสำรวจดวงจันทร์ จะไม่ทำให้นักบินอวกาศได้รับรังสีคอสมิกมากนัก

Image copyrightSPL

คำบรรยายภาพภาพจากฝีมือศิลปินจำลองการปฏิบัติภารกิจของมนุษย์อวกาศบนดาวอังคาร

ทีมวิจัยของ GUMC ได้ทดลองให้หนูกลุ่มหนึ่งได้รับไอออนหนักของธาตุเหล็ก ซึ่งเป็นอนุภาคแบบเดียวกับที่นักบินอวกาศต้องเจอในระดับต่ำ โดยมีหนูทดลองที่ได้รับแต่รังสีแกมมาอีกกลุ่มหนึ่งเป็นตัวเปรียบเทียบ ซึ่งผลปรากฏว่าหนูทดลองกลุ่มแรกไม่สามารถดูดซึมสารอาหารเข้าสู่ร่างกายได้ และเกิดก้อนเนื้อมะเร็งในระบบทางเดินอาหารขึ้นภายในเวลาไม่นาน

""ระบบทางเดินอาหารของคนเรามีการผลัดเซลล์เนื้อเยื่อชั้นบน และสร้างเซลล์ใหม่ขึ้นมาทดแทนอยู่เสมอทุก 3-5 วัน หากกระบวนการนี้ถูกรบกวนก็อาจทำให้เกิดความผิดปกติและโรคภัยขึ้นได้"" ดร. อัลเบิร์ต ฟอร์เนซ จูเนียร์ ผู้อำนวยการศูนย์วิจัยเฉพาะทางของนาซาที่ GUMC กล่าวเสริม

ทีมผู้วิจัยเชื่อว่าความผิดปกติจากรังสีคอสมิกในห้วงอวกาศลึกนี้ สามารถเกิดขึ้นกับอวัยวะส่วนอื่น ๆ ของคนเราได้เช่นกัน ซึ่งจะต้องมีการศึกษาทดลองกันโดยละเอียดต่อไป
",""
"1249","หมาจอมซนไซบีเรียนฮัสกี้มีตาสีฟ้าเพราะยีนซ้ำซ้อน","Fri, 2018-10-12 10:48","http://www.stkc.go.th/node/1249","สัตววิทยา","https://www.bbc.com/thai/features-45766909","Image copyrightGETTY IMAGES

ดวงตาสีฟ้าใสที่ดูแปลกและลึกลับของสุนัขพันธุ์ไซบีเรียนฮัสกี้ ถือเป็นเสน่ห์ดึงดูดอย่างหนึ่งที่ทำให้มันเป็นที่นิยมในหมู่คนเลี้ยงสุนัขทั่วโลก ซึ่งล่าสุดนักวิทยาศาสตร์เพิ่งจะได้คำตอบว่าดวงตาชวนพิศวงคู่นี้มีที่มาอย่างไรกันแน่

ทีมนักวิจัยจากคณะสัตวแพทยศาสตร์ มหาวิทยาลัยคอร์เนลล์ของสหรัฐฯ ร่วมกับทีมวิจัยของ Embark Veterinary Inc. ซึ่งเป็นบริษัทสตาร์ทอัพที่ให้บริการด้านพันธุกรรมสุนัข ได้วิเคราะห์ดีเอ็นเอของสุนัข 6,070 ตัวทั้งพันธุ์แท้และพันทาง โดยเปรียบเทียบกับภาพถ่ายและข้อมูลอื่น ๆ ที่เจ้าของสุนัขให้มาทางแบบสำรวจออนไลน์ด้วย ซึ่งในจำนวนนี้มีสุนัขที่ตาสีฟ้าล้วนหรือสีฟ้าเป็นบางส่วนอยู่ 156 ตัว
 

ผลวิเคราะห์ทางพันธุกรรมพบว่า สุนัขพันธุ์ไซบีเรียนฮัสกี้ซึ่งมีตาสีฟ้าทั้งสองข้าง จะมีความแปรผันหลากหลายทางพันธุกรรมที่เรียกว่า Haplotype แบบหนึ่ง บนโครโมโซมคู่ที่ 18 โดยหน่วยพันธุกรรมหรือยีนที่แสดงลักษณะนี้มีซ้ำกันอยู่เป็น 2 ตัว

ความแปรผันหลากหลายทางพันธุกรรมดังกล่าวไม่ใช่การกลายพันธุ์ (Mutation) เนื่องจากเป็นลักษณะแตกต่างที่พบได้มากพอสมควรในกลุ่มประชากรหนึ่ง ซึ่งในกรณีนี้ยีนตัวเดียวกันจะมีลำดับเบสต่างกันออกไปบ้างเป็นบางจุด และสุนัขพันธุ์ไซบีเรียนฮัสกี้ตาสีฟ้ามียีนที่แตกต่างนี้เพิ่มจากปกติมาอีกตัวหนึ่ง

Image copyrightGETTY IMAGES

คำบรรยายภาพในอนาคตข้อมูลทางพันธุกรรมจะช่วยให้ผู้เพาะพันธุ์สุนัขควบคุมสีตาของลูกสุนัขที่จะเกิดมาได้

มีการตีพิมพ์รายงานวิจัยนี้ลงในวารสาร PLOS Genetics โดยทีมผู้วิจัยเชื่อว่า สาเหตุเดียวกันนี้ยังสามารถอธิบายได้ว่าทำไมสุนัขพันธุ์ออสเตรเลียนเชเพิร์ดที่มีขนสามสีจึงมีตาสีฟ้าด้วย

ก่อนหน้านี้มีงานวิจัยที่ชี้ว่า ปัจจัยทางพันธุกรรม 2 ประการ ทำให้สุนัขพันธุ์ที่มีขนลายหินอ่อน (Merle) และลายด่าง (Piebald) มีตาสีฟ้า ซึ่งปัจจัยดังกล่าวเกี่ยวข้องกับการกลายพันธุ์ของโปรตีนที่ทำให้ลายขนมีลักษณะแปลกออกไปด้วย แต่เรื่องนี้ไม่สามารถใช้อธิบายกรณีของเหล่าหมาฮัสกี้ได้

นายแอรอน แซมส์ ผู้แทนของ Embark Veterinary Inc. บอกว่า ""ในอนาคตข้อมูลทางพันธุกรรมนี้จะช่วยให้ผู้เพาะพันธุ์สุนัขควบคุมสีตาของลูกสุนัขที่จะเกิดมาได้ แต่เรายังคงต้องวิจัยเพิ่มเติมอีก เพราะมีกรณีสุนัขฮัสกี้ที่พบได้ยากบางรายซึ่งมียีนซ้ำซ้อนแต่กลับไม่มีตาสีฟ้า แสดงว่ายังมีปัจจัยแวดล้อมหรือปัจจัยทางพันธุกรรมอื่น ๆ ที่ส่งผลต่อเรื่องนี้อยู่ โดยที่เราไม่ทราบ""
",""
"1248","กางเกงไฮเทคช่วยให้ผู้พิการเคลื่อนไหวได้","Fri, 2018-10-12 10:43","http://www.stkc.go.th/node/1248","วิศวกรรมศาสตร์และเทคโนโลยี","https://www.bbc.com/thai/international-45722544","
กางเกงขายาวไฮเทค ทำให้คุณแข็งแกร่งได้เหมือนซูเปอร์ฮีโร เสื้อผ้าหุ่นยนต์ที่ทั้งฉลาดและนุ่ม ช่วยผู้พิการและคนสูงอายุให้เคลื่อนไหวได้

ศ. โจนาธาน รอสซิเทอร์ ม.บริสตอล กล่าวว่า ""เราทำกางเกงหุ่นยนต์เนื้อนุ่ม 'The Right Trousers' ของเรา ถอดออกง่ายด้วยอุปกรณ์กระตุ้นที่ติดตั้งไว้ เป็นเหมือนกล้ามเนื้อเทียมรอบเอวและกางเกง เมื่อคุณกดปุ่มกางเกงก็จะเปลี่ยนรูปทรงและขนาดได้ มันจะใหญ่ขึ้น แล้วก็ถอดออกได้ง่ายขึ้นมาก""

กางเกงขาวยาวนี้ช่วยให้ผู้ใช้งานไม่ต้องเสี่ยงหกล้มและยืนคนเดียวได้นานขึ้น

""Exoskeletons ที่ทำงานคล้ายกันปกติทำจากวัสดุแข็ง เราคิดว่า มันง่ายกว่ามาก ถ้าเราปรับมันเป็นเสื้อผ้า เพราะนั่นคือสิ่งที่เราสวมใส่มันสบายกว่า ใช้ง่ายกว่าและยืดหยุ่นมากขึ้น เราจึงผลิตมันได้ง่ายขึ้น""

ชื่อ ""The Right Trousers"" มีที่มาจาก ""The Wrong Trousers"" ในหนังเรื่อง Wallace and Gromit

""น่าสนใจมากที่รู้ว่า เสื้อผ้าของเราไม่ได้เปลี่ยนแปลงไปมากนักในช่วง 10,000 ปีทีผ่านมา ผมสวมเสื้อผ้าฝ้ายอยู่ และนี่คือเทคโนโลยีเดียวกันกับเมื่อพันปีก่อน ถึงเวลาแล้วที่ เสื้อผ้าของเราจะต้องซับซ้อนขึ้น เช่นเดียวกับอุปกรณ์ต่าง ๆ ที่อยู่รอบตัวเรา""
",""
"1247","หลักฐานจากซูเปอร์โนวาชี้หลุมดำไม่ใช่สสารมืด","Fri, 2018-10-12 10:40","http://www.stkc.go.th/node/1247","ดาราศาสตร์","https://www.bbc.com/thai/features-45783624","Image copyrightSCIENCE PHOTO LIBRARY

คำบรรยายภาพ(ภาพจากฝีมือศิลปิน) มีหลุมดำอยู่นับหมื่นที่บริเวณใกล้ศูนย์กลางของกาแล็กซีทางช้างเผือก

บรรดานักวิทยาศาสตร์เคยคาดกันไว้ว่า หลุมดำยุคแรกเริ่ม (Primordial black hole) นั้นที่แท้อาจจะเป็นสสารมืด (Dark matter) ที่ยังค้นหาไม่พบ แต่ความหวังนี้มีอันต้องพังทลายลง หลังงานวิจัยทางฟิสิกส์ดาราศาสตร์ล่าสุดชี้ว่า ไม่พบปรากฏการณ์เลนส์ความโน้มถ่วงที่ควรจะเกิดขึ้นเพราะหลุมดำดังกล่าวในเหตุการณ์ซูเปอร์โนวามากกว่าพันครั้ง

ทีมนักวิจัยจากมหาวิทยาลัยแคลิฟอร์เนีย วิทยาเขตเบิร์กลีย์ของสหรัฐฯ ตีพิมพ์รายงานวิจัยข้างต้นลงในวารสาร Physical Review Letters โดยระบุว่าหลุมดำยุคแรกเริ่มซึ่งเป็นข้อสันนิษฐานทางทฤษฎีนั้นอาจไม่มีอยู่จริง หรือถ้ามีจริงโอกาสที่จะเป็นแหล่งที่อยู่ของสสารมืดนั้นมีอยู่น้อยมาก ส่วนหลุมดำทั่วไปที่มีมวลมากนั้นไม่ใช่สสารมืดอย่างแน่นอน

 

มีการวิเคราะห์แสงจากปรากฏการณ์ที่ดาวฤกษ์ระเบิดเมื่อสิ้นอายุขัยหรือซูเปอร์โนวาที่สว่างเจิดจ้าที่สุด 1,320 ครั้ง และพบว่าในจำนวนนี้ 8 ครั้งควรมีความสว่างมากกว่าที่เป็นอยู่ เพราะแสงจากซูเปอร์โนวาควรจะถูกแรงโน้มถ่วงจากหลุมดำยุคแรกเริ่มทำให้บิดโค้งและขยายตัวขึ้นตามหลักการเลนส์ความโน้มถ่วง (Gravitational lens) แต่ก็มิได้เป็นเช่นนั้น

ผลวิเคราะห์ยังชี้ว่าหากหลุมดำยุคแรกเริ่มมีอยู่จริง อาจมีจำนวนไม่มากพอกับปริมาณสสารมืดทั้งหมดในเอกภพ โดยน่าจะมีสสารมืดอยู่ในนั้นได้เพียงไม่เกิน 40% ของสสารมืดทั้งหมด

ส่วนผลวิเคราะห์อีกชิ้นของทีมวิจัยเดียวกันที่ยังไม่ได้ตีพิมพ์ ซึ่งใช้ข้อมูลจากปรากฎการณ์ซูเปอร์โนวาที่ค้นพบใหม่อีก 1,048 ครั้ง ชี้ว่าโอกาสดังกล่าวยิ่งมีน้อยลง โดยหลุมดำยุคแรกเริ่มจะมีสสารมืดได้เพียงไม่เกิน 23% เท่านั้น



คำบรรยายภาพแผนที่แสดงการกระจายตัวของสสารมืดในแถบหนึ่งของจักรวาล

หลุมดำยุคแรกเริ่มมีความแตกต่างจากหลุมดำทั่วไป โดยอาจมีมวลน้อยเพียง 1 ใน 10 ของมวลดวงอาทิตย์ และเชื่อว่าถือกำเนิดขึ้นจากการขยายตัวอย่างรวดเร็วของกาล-อวกาศ หลังการระเบิดครั้งใหญ่หรือบิ๊กแบงได้ไม่นาน

ในปี 2016 นักวิทยาศาสตร์บางกลุ่มเสนอว่าหลุมดำยุคแรกเริ่มอาจจะเป็นสสารมืดที่ยังค้นหาไม่พบ หลังได้เบาะแสจากการตรวจจับคลื่นความโน้มถ่วงได้เป็นครั้งที่ 2 แต่ก็มีนักวิทยาศาสตร์อีกหลายรายที่เสนอว่า สสารมืดนั้นน่าจะมีหลายประเภทและอาจไม่ได้อยู่ในรูปแบบเดียวกัน

สสารมืดเป็นองค์ประกอบลึกลับที่มองไม่เห็น แต่มีความจำเป็นอย่างยิ่งในการช่วยยึดเหนี่ยวดาราจักรหรือกาแล็กซีต่าง ๆ ให้เกาะตัวเป็นกลุ่มเป็นก้อนอยู่ได้ ปัจจุบันนักดาราศาสตร์สามารถทำแผนที่การกระจายตัวของสสารมืดในแถบหนึ่งของจักรวาลซึ่งมีกาแล็กซีต่าง ๆ อยู่ราว 26 ล้านกาแล็กซีได้แล้ว
",""
"1246","ม็อกซี หุ่นยนต์ผู้ช่วยพยาบาล","Fri, 2018-10-12 10:35","http://www.stkc.go.th/node/1246","วิทยาศาสตร์สุขภาพ","https://www.bbc.com/thai/features-45783628","

พบกับ ""ม็อกซี"" (Moxi) หุ่นยนต์ปัญญาประดิษฐ์ (เอไอ) ประจำโรงพยาบาลที่มี ""ความฉลาดทางสังคม""(social intelligence) ซึ่งจะมาช่วยแบ่งเบาภาระหน้าที่ของพยาบาลในยุคที่ทั่วโลกกำลังเผชิญปัญหาขาดแคลนบุคลากรด้านพยาบาล

ม็อกซี พัฒนาขึ้นโดยบริษัท Diligent Robotics ในเมืองออสตินรัฐเท็กซัสของสหรัฐฯ มีความสามารถในการหยิบและนำส่งเวชภัณฑ์ได้เองอัตโนมัติ ซึ่งช่วยแบ่งเบางานของเหล่าพยาบาลที่อาจใช้เวลาถึง 30% ของการทำงานในแต่ละวันหมดไปกับการค้นหาและหยิบเวชภัณฑ์ที่ใช้รักษาคนไข้

 

บริษัทผู้ผลิตจึงคาดว่า ม็อกซี จะช่วยให้พยาบาลมีเวลามากขึ้นในการทำงานอย่างอื่นที่จำเป็นกว่า

ปัจจุบัน มีการนำ ม็อกซี ไปทดลองใช้ที่โรงพยาบาลหลายแห่งในรัฐเท็กซัส ดร.โคล เอ็ดมันสัน หัวหน้าพยาบาลของโรงพยาบาล Texas Health Dallas เล่าว่า หลังจากได้นำม็อกซีไปทดลองใช้ในโรงพยาบาลพบว่า หุ่นยนต์เอไอตัวนี้สามารถช่วยนำเวชภัณฑ์ไปส่งให้นางพยาบาลที่กำลังทำงานในห้องแยกโรค ซึ่งผู้ป่วยถูกแยกไปรักษาเดี่ยวได้อย่างมีประสิทธิภาพ โดยที่พวกเขาไม่ต้องถอดชุดที่ใส่ในห้องดังกล่าวเพื่อออกไปหยิบของเอง

 
",""
"1245","คนเราจดจำใบหน้าคนรู้จักได้โดยเฉลี่ยถึง 5,000 หน้า","Fri, 2018-10-12 10:31","http://www.stkc.go.th/node/1245","วิทยาศาสตร์การแพทย์","https://www.bbc.com/thai/features-45808449","Image copyrightGETTY IMAGES

หลายคนอาจจะเคยพบกับเหตุการณ์ที่ทำให้เสียความรู้สึก เมื่อได้พบคนรู้จักซึ่งจากกันไปนาน แต่เขากลับจำหน้าคุณไม่ได้ เรื่องนี้นักจิตวิทยาชี้ว่าไม่ควรจะเกิดขึ้น เพราะผลการศึกษาล่าสุดพบว่า คนส่วนใหญ่สามารถจดจำใบหน้าของผู้คนทั่วไปได้มากเกินคาด ซึ่งคิดเป็นจำนวนโดยเฉลี่ยถึง 5,000 ใบหน้าด้วยกัน

ทีมนักวิจัยจากมหาวิทยาลัยยอร์กของสหราชอาณาจักร ตีพิมพ์ผลวิจัยดังกล่าวลงในวารสารของราชสมาคมกรุงลอนดอนฉบับบี (Proceedings of the Royal Society B.) โดยชี้ว่านี่เป็นครั้งแรกที่นักวิทยาศาสตร์สามารถระบุจำนวนใบหน้าที่มนุษย์จดจำได้อย่างแน่ชัด

ก่อนหน้านี้คาดกันว่า มนุษย์มีความสามารถจดจำใบหน้าได้มากน้อยแตกต่างกันออกไปอย่างหลากหลาย ซึ่งอาจมีตั้งแต่ผู้ที่จำใบหน้าคนอื่น ๆ ได้จำกัดราว 1,000 หน้า ไปจนถึงคนที่จำได้มากอย่างเหลือเชื่อถึง 10,000 หน้า

ผู้วิจัยให้อาสาสมัครจำนวนหนึ่งทำแบบทดสอบให้เสร็จภายในเวลา 1 ชั่วโมง โดยอาสาสมัครจะต้องย้อนนึกถึงใบหน้าของคนรู้จักในชีวิตของตนเองให้ได้มากที่สุด ไม่ว่าจะเป็นญาติ มิตรสหาย หรือเพื่อนร่วมงาน จากนั้นให้ทำแบบทดสอบความจำที่มุ่งทดสอบด้วยใบหน้าของบุคคลผู้มีชื่อเสียงเป็นที่รู้จักทั่วไปในวงสังคม

Image copyrightGETTY IMAGES

คำบรรยายภาพผลการศึกษาล่าสุดนี้พบว่า คนเราจดจำใบหน้าคนรู้จักได้โดยเฉลี่ยถึง 5,000 หน้า

ในระหว่างที่ทำการทดสอบ ผู้วิจัยจะวัดและบันทึกอัตราเร็วในการรื้อฟื้นความจำเรื่องใบหน้าของอาสาสมัคร โดยสังเกตว่าอัตราเร็วดังกล่าวเริ่มชะลอตัวลงเมื่อใด ก็จะสามารถนำข้อมูลนี้ไปประมาณการทางสถิติเพื่อให้ทราบถึงจำนวนใบหน้าทั้งหมดที่อาสาสมัครสามารถจดจำได้

ผลปรากฏว่าอาสาสมัครส่วนใหญ่สามารถจดจำใบหน้าผู้อื่นได้โดยเฉลี่ยที่ 5,000 ใบหน้า และมีเพียง 2% ที่มีภาวะสูญเสียความสามารถระลึกรู้ใบหน้า (Prosopagnosia) ซึ่งเป็นความผิดปกติของระบบประสาทที่ทำให้ไม่สามารถจดจำใบหน้าต่าง ๆ ได้เลย

ศ. ไมค์ เบอร์ตัน ผู้นำทีมวิจัยบอกว่า ""จากมุมมองทางวิวัฒนาการแล้ว การจดจำใบหน้าได้มากขนาดนี้นับว่าเป็นความสามารถที่เกินจำเป็นไปหน่อย เพราะบรรพบุรุษมนุษย์มีวิวัฒนาการมายาวนานในรูปแบบของกลุ่มสังคมขนาดเล็ก ที่ไม่ต้องใช้การจดจำใบหน้าจำนวนมากนัก""

""แต่อย่างไรก็ตาม ในธรรมชาติมีปรากฏการณ์แบบนี้อยู่ไม่น้อย เช่นแมงมุมบางชนิดที่มีพิษร้ายแรงจนสามารถฆ่าม้าตัวใหญ่ได้ ทั้งที่แมงมุมนั้นก็ไม่ได้ต้องการม้าเพื่อเป็นอาหารแต่อย่างใด การที่มนุษย์จดจำใบหน้าได้มากเกินคาด อาจสะท้อนถึงความจำเป็นบางอย่างในการแยกแยะมิตรและศัตรูที่เรายังไม่ทราบก็เป็นได้"" ศ. เบอร์ตันกล่าว
",""
"1244","ดวงจันทร์ยูโรปาอาจเต็มไปด้วย “หนามน้ำแข็ง” ขนาดยักษ์","Fri, 2018-10-12 10:28","http://www.stkc.go.th/node/1244","ดาราศาสตร์","https://www.bbc.com/thai/features-45808455","Image copyrightNASA / JPL

คำบรรยายภาพดวงจันทร์ยูโรปาของดาวพฤหัสบดี

แม้ดวงจันทร์ยูโรปาของดาวพฤหัสบดีจะมีมหาสมุทรขนาดใหญ่ที่ผืนน้ำแผ่ปกคลุมไปทั่วทั้งดาว แต่การส่งยานสำรวจลงจอดบนพื้นผิวอาจไม่ใช่เรื่องง่าย หลังนักดาราศาสตร์ค้นพบความเป็นไปได้ว่า อุณหภูมิที่เย็นเยียบสุดขั้วอาจทำให้เกิดชั้นน้ำแข็งหนาที่มีรูปร่างเป็นแท่งหนามขนาดยักษ์อยู่เหนือมหาสมุทรดังกล่าว

คาดว่า ""หนามน้ำแข็ง"" นี้แผ่ปกคลุมไปทั่ว จนพื้นผิวดาวดูคล้ายกับขนเม่น โดยแต่ละแท่งมีลักษณะแหลมคมและสูงได้มากถึง 15 เมตร ซึ่งน่าจะเป็นอุปสรรคต่อการส่งยานสำรวจลงจอดบนพื้นผิวดาว เพื่อค้นหาสิ่งมีชีวิตในมหาสมุทรเบื้องล่างอย่างมาก เนื่องจากยานสำรวจอาจเสียหายเพราะถูกแท่งหนามน้ำแข็งเสียบแทง หรือยานอาจตกลงไปในหุบเหวลึกระหว่างหนามยักษ์แต่ละแท่งได้

 

ศ. แดเนียล ฮอบลีย์ จากมหาวิทยาลัยคาร์ดิฟฟ์ของสหราชอาณาจักร ตีพิมพ์ผลการศึกษาข้างต้นลงในวารสาร Nature Geoscience โดยระบุว่าการก่อตัวของน้ำแข็งในรูปแบบดังกล่าวหาพบได้ยากบนโลก เว้นแต่ในบางพื้นที่ของเทือกเขาแอนดีสในอเมริกาใต้ ซึ่งมีสภาพแวดล้อมบางอย่างคล้ายคลึงกับดวงจันทร์ยูโรปา

ศ. ฮอบลีย์บอกว่า น้ำแข็งบนดวงจันทร์ยูโรปาจะไม่มีการละลายแล้วกลับแข็งตัวใหม่เหมือนกับน้ำแข็งในธรรมชาติบนโลก เนื่องจากดาวมีอุณหภูมิต่ำมากถึง -184 องศาเซลเซียส น้ำแข็งจึงก่อตัวขึ้นในรูปของผลึกที่สามารถเป็นเลนส์รวมหรือหักเหแสงอาทิตย์ลงสู่ฐานล่างได้ ซึ่งปรากฏการณ์นี้ทำให้น้ำแข็งบางส่วนกลายเป็นก๊าซและก่อตัวขึ้นเป็นแท่งหนามขนาดใหญ่

Image copyrightESO

คำบรรยายภาพแท่งน้ำแข็งที่เป็นหนามแหลมหรือ Penitentes พบได้บนเทือกเขาแอนดีสในอเมริกาใต้เช่นกัน

นอกจากนี้ การที่ดวงจันทร์ยูโรปาหันหน้าด้านเดียวเข้าหาดาวพฤหัสบดีเสมอ ยังทำให้ตำแหน่งของดวงอาทิตย์บนท้องฟ้าของยูโรปาคงที่ จนดาวบริวารดวงนี้ไม่มีความเปลี่ยนแปลงของฤดูกาลที่จะทำให้น้ำแข็งละลายได้

แต่อย่างไรก็ตาม การก่อตัวของหนามน้ำแข็งในลักษณะนี้จะเกิดขึ้นช้ามาก โดยจะมีความสูงเพิ่มขึ้นเพียง 1 ฟุต ในทุก 1 ล้านปี ซึ่งแสดงว่าทุ่งหนามน้ำแข็งยักษ์ที่ปกคลุมทั่วดวงจันทร์ยูโรปานั้น อยู่ในสภาพที่ไม่เปลี่ยนแปลงมาเป็นเวลานานอย่างน้อย 50 ล้านปีแล้ว

แม้เรื่องนี้จะยังเป็นเพียงการคาดการณ์ทางทฤษฎี แต่ผู้เชี่ยวชาญมองว่ามีความเป็นไปได้สูง เพราะปัจจุบันมีข้อมูลชี้ว่าดาวเคราะห์แคระอย่างพลูโตและดาวบริวารดวงอื่นในระบบสุริยะก็น่าจะมีหนามน้ำแข็งขนาดใหญ่บนพื้นผิวเช่นกัน แต่น้ำแข็งที่ว่านั้นน่าจะเป็นมีเทนแข็งหรือน้ำแข็งแห้งมากกว่า ซึ่งองค์การนาซาและองค์การอวกาศยุโรปมีแผนจะส่งยานโคจรสำรวจไปยังดวงจันทร์ยูโรปาอีกครั้ง ภายในทศวรรษ 2020 ที่จะถึงนี้
",""
"1211","แบคทีเรียในน้ำลายหมีสีน้ำตาลอาจเป็นยาปฏิชีวนะชนิดใหม่","Thu, 2018-09-27 14:50","http://www.stkc.go.th/node/1211","วิทยาศาสตร์การแพทย์","https://www.bbc.com/thai/features-45539040","ในบรรดาเชื้อแบคทีเรียหลากหลายชนิดที่อยู่ในน้ำลายของหมีสีน้ำตาลพันธุ์ไซบีเรียตะวันออก (East Siberian brown bear) มีอยู่อย่างน้อยชนิดหนึ่งที่อาจนำไปพัฒนาเป็นยาปฏิชีวนะขนานใหม่ ซึ่งจะสามารถต้านทานเชื้อดื้อยาชนิดรุนแรงหรือซูเปอร์บั๊ก (Superbug) ได้

ทีมนักวิทยาศาสตร์จากมหาวิทยาลัยรัตเจอร์สของสหรัฐฯ ตีพิมพ์ผลการค้นพบข้างต้นลงในวารสาร PNAS โดยระบุว่าได้ใช้เทคโนโลยีใหม่ล่าสุด แยกแยะเชื้อแบคทีเรียนับแสนชนิดในน้ำลายของหมีออกจากกัน โดยให้เชื้อแต่ละชนิดพันธุ์แยกกันเกาะอยู่กับหยดน้ำมันเล็ก ๆ เพื่อสะดวกต่อการตรวจสอบว่าแบคทีเรียชนิดใดจะมีความสามารถต้านทานเชื้อดื้อยาได้บ้าง

การที่นักวิทยาศาสตร์เลือกเอาหมีสีน้ำตาลพันธุ์ไซบีเรียตะวันออกมาศึกษา เพื่อค้นหาเชื้อแบคทีเรียที่เป็นประโยชน์นั้น เนื่องจากสัตว์ป่าที่อยู่ในสภาพแวดล้อมห่างไกลจากความเจริญและมนุษย์ น่าจะมีระบบชีวนิเวศจุลชีพ (Microbiome) หรือการดำรงอยู่ร่วมกันของจุลินทรีย์หลากหลายชนิดในร่างกายที่แตกต่างออกไปและยังไม่ถูกปนเปื้อน ซึ่งลักษณะพิเศษนี้ช่วยให้สัตว์ป่ามีภูมิต้านทานเชื้อโรคร้ายที่อยู่รอบตัวได้

Image copyrightSPL

ผลการตรวจสอบเบื้องต้นปรากฏว่า มีเชื้อแบคทีเรียชนิดหนึ่งในน้ำลายของหมีสีน้ำตาล ไม่มีเชื้ออันตรายอย่าง Staphylococcus aureus มาอาศัยร่วมอยู่ด้วย แสดงว่าแบคทีเรียชนิดนี้สามารถฆ่าเชื้ออันตรายดังกล่าว ซึ่งเป็นเชื้อดื้อยาปฏิชีวนะเมทิซิลลิน หรือที่เรียกกันว่าเชื้อ MRSA ซึ่งกำลังเป็นปัญหาใหญ่ของวงการสาธารณสุขทั่วโลกนั่นเอง

ศ. คอนสแตนติน เซเวรินอฟ ผู้นำทีมวิจัยบอกว่า จำเป็นต้องจับหมีสีน้ำตาลพันธุ์ดังกล่าวมาจากถิ่นอาศัยในป่าลึก เพื่อเก็บตัวอย่างน้ำลาย ก่อนจะปล่อยคืนสู่ธรรมชาติดังเดิม เพราะไม่อาจใช้หมีในสวนสัตว์ที่กินอาหารและอยู่ในสภาพแวดล้อมที่ทำให้ระบบชีวนิเวศจุลชีพในร่างกายเปลี่ยนแปลงไปจากตอนเป็นสัตว์ป่าแล้ว

""เทคโนโลยีใหม่ล่าสุดที่เราใช้แยกแยะเชื้อแบคทีเรียนับแสนชนิดในน้ำลายของหมีออกจากกัน ทำให้ค้นพบเชื้อแบคทีเรียที่มีศักยภาพในการเป็นยาปฏิชีวนะขนานใหม่ได้อย่างรวดเร็ว เทคนิคนี้จะปูทางไปสู่การค้นหายาปฏิชีวนะรุ่นใหม่จากสัตว์ป่า ซึ่งจะทรงประสิทธิภาพในการฆ่าเชื้อดื้อยาได้ดีกว่าเดิม"" ศ. เซเวรินอฟกล่าว
",""
"1210","พบวิธีใหม่รักษาผมร่วง-ศีรษะล้าน ด้วยกลิ่นไม้หอมสังเคราะห์","Thu, 2018-09-27 14:45","http://www.stkc.go.th/node/1210","วิทยาศาสตร์สุขภาพ","https://www.bbc.com/thai/international-45586764","ทีมนักวิจัยจากมหาวิทยาลัยแมนเชสเตอร์ของสหราชอาณาจักร ค้นพบวีธีใหม่ในการรักษาภาวะผมร่วงและศีรษะล้านอย่างมีประสิทธิภาพกว่าเดิม โดยใช้สารให้กลิ่นสังเคราะห์เลียนแบบไม้จันทน์หอม (Sandalwood) ซึ่งสามารถยืดอายุเซลล์ในปุ่มรากผมให้ตายช้าลงและกระตุ้นการเติบโตของเส้นผมได้ดี

มีการตีพิมพ์รายงานวิจัยดังกล่าวลงในวารสาร Nature Communications โดยระบุว่าสารให้กลิ่นสังเคราะห์แซนดาลอร์ (Sandalore) ซึ่งเป็นส่วนผสมในน้ำหอม สบู่ และเครื่องสำอางที่ใช้กันทั่วไปนั้น มีคุณสมบัติช่วยให้เส้นผมงอกขึ้นมาใหม่จากหนังศีรษะส่วนที่ล้านเลี่ยนเตียนโล่งไปแล้วได้

ศ. ราล์ฟ เพาส์ ผู้นำทีมวิจัยระบุว่า ได้ทดลองให้สารแซนดาลอร์กับชิ้นส่วนหนังศีรษะที่ได้รับบริจาคมาจากผู้รับการผ่าตัดยกกระชับใบหน้า และพบว่าสามารถกระตุ้นการเติบโตของเส้นผมบนชิ้นส่วนหนังศีรษะดังกล่าวได้ ก่อนหน้านั้นยังมีการทดลองนำร่องเบื้องต้นในกลุ่มอาสาสมัครหญิง 20 คน และพบว่าสารแซนดาลอร์ช่วยลดจำนวนเส้นผมที่หลุดร่วงในแต่ละวันลงได้ด้วย

""นี่เป็นครั้งแรกที่มีการพิสูจน์ให้เห็นว่า เราสามารถปรับเปลี่ยนโครงสร้างของอวัยวะขนาดเล็กในมนุษย์อย่างปุ่มรากผมได้ เพียงแค่ใช้สารให้กลิ่นสังเคราะห์ธรรมดาที่รู้จักกันดีอยู่แล้ว"" ศ. เพาส์ กล่าว

ผู้นำทีมวิจัยอธิบายเพิ่มเติมว่า ที่ผิวหน้าของเยื่อหุ้มเซลล์ปุ่มรากผม (Hair follicle) นั้นมีหน่วยรับกลิ่นซึ่งเป็นโปรตีนชื่อว่า OR2AT4 อยู่ ซึ่งหากมีโมเลกุลของสารให้กลิ่นมาจับกับโปรตีนดังกล่าว เซลล์ปุ่มรากผมจะมีปฏิกิริยาเสมือนกับได้ดมกลิ่น และได้รับการกระตุ้นให้หลั่งสารเร่งการเจริญเติบโตของเส้นผม

ขณะนี้ทีมผู้วิจัยกำลังดำเนินการทดลองใช้สารแซนดาลอร์กับกลุ่มตัวอย่างที่ใหญ่ขึ้น และคาดว่าจะสรุปผลได้ภายในช่วงต้นปีหน้า ซึ่งหากการทดลองเป็นผลสำเร็จ คาดว่าจะใช้เวลาไม่นานในการพัฒนาให้วิธีรักษาผมร่วงและศีรษะล้านดังกล่าวนำออกใช้ได้กับคนทั่วไปในเร็ว ๆนี้

อย่างไรก็ตาม มีรายงานด้วยว่าบริษัทเวชภัณฑ์แห่งหนึ่งในอิตาลี ซึ่งเป็นผู้ผลิตและจำหน่ายสารให้กลิ่นสังเคราะห์แซนดาลอร์รายใหญ่ เป็นหนึ่งในผู้อุปถัมภ์ที่มอบทุนสนับสนุนการวิจัยในครั้งนี้ด้วย
",""
"1209","ชี้ฟอสซิลสิ่งมีชีวิต 558 ล้านปี คือสัตว์ชนิดเก่าแก่ที่สุดของโลก","Thu, 2018-09-27 14:39","http://www.stkc.go.th/node/1209","วิทยาศาสตร์ธรรมชาติ","https://www.bbc.com/thai/45599312","นักวิทยาศาสตร์จากมหาวิทยาลัยแห่งชาติออสเตรเลีย (ANU) ค้นพบร่องรอยของโมเลกุลคอเลสเตอรอล ในซากฟอสซิลสิ่งมีชีวิตดึกดำบรรพ์ที่มีอายุถึง 558 ล้านปี ซึ่งเป็นเครื่องยืนยันว่าสิ่งมีชีวิตดังกล่าวเป็นสัตว์ ไม่ใช่พืชหรือเชื้อรา ทั้งยังเป็นสัตว์ชนิดเก่าแก่ที่สุดของโลก เท่าที่เคยมีการค้นพบมาอีกด้วย

สิ่งมีชีวิตดังกล่าวมีชื่อว่า ""ดิกคินโซเนีย"" (Dickinsonia) เป็นสัตว์ทะเลซึ่งมีลักษณะคล้ายแมงกะพรุนที่ถูกผ่าลำตัวบางส่วนออก เดิมถูกจัดให้เป็นหนึ่งในสิ่งมีชีวิตโบราณยุคอีดีแอคารัน (Ediacaran) ซึ่งเป็นสิ่งมีชีวิตหลายเซลล์จำพวกแรกที่ปรากฏตัวขึ้นบนโลกเมื่อราว 635-541 ล้านปีก่อน

ก่อนหน้านี้นักบรรพชีวินวิทยาไม่สามารถจำแนกชี้ชัดได้ว่า ดิกคินโซเนียและสิ่งมีชีวิตยุคอีดีแอคารันเป็นพืช สัตว์ หรือเชื้อรากันแน่ เนื่องจากไม่พบร่องรอยของสารอินทรีย์ในซากฟอสซิลที่แสดงว่าเป็นสัตว์หรือสิ่งมีชีวิตประเภทอื่น ๆ มาก่อน จนกระทั่งได้มาพบโมเลกุลของคอเลสเตอรอลซึ่งเป็นไขมันที่มีในสัตว์ ในฟอสซิลดิกคินโซเนียหลายชิ้นที่ได้มาจากชายฝั่งทะเลขาว (White Sea) ทางตะวันตกเฉียงเหนือของรัสเซีย

Image copyrightILYA BOBROVSKIY

คำบรรยายภาพฟอสซิลอายุ 558 ล้านปีมีร่องรอยของคอเลสเตอรอล ซึ่งชี้ว่าเป็นสัตว์ชนิดเก่าแก่ที่สุดเท่าที่เคยมีการค้นพบมา

มีการตีพิมพ์รายงานการค้นพบดังกล่าวลงในวารสาร Science โดยนายอิลยา โบบรอฟสกี นักศึกษาวิจัยระดับปริญญาเอกจากมหาวิทยาลัยแห่งชาติออสเตรเลีย ผู้นำการวิจัยครั้งนี้ระบุว่า ""ฟอสซิลเหล่านี้มาจากภูมิภาคที่ห่างไกลที่สุดแห่งหนึ่งของโลก ทีมสำรวจต้องเดินทางไปด้วยเฮลิคอปเตอร์ และต้องปีนหน้าผาสูงเพื่อเจาะเอาฟอสซิลเหล่านี้ออกมาจากหินทรายที่ส่วนกลางของหน้าผา""

Image copyrightILYA BOBROVSKIY

คำบรรยายภาพฟอสซิลที่นำไปสู่การค้นพบครั้งนี้ ได้มาจากชายฝั่งทะเลขาวทางตะวันตกเฉียงเหนือของรัสเซีย

""เดิมทีการศึกษาสิ่งมีชีวิตยุคอีดีแอคารัน จะใช้ฟอสซิลที่พบบริเวณเนินเขาอีดีแอคาราในออสเตรเลียเป็นส่วนใหญ่ ซึ่งฟอสซิลกลุ่มนั้นแทบจะไม่มีร่องรอยของสารอินทรีย์หลงเหลืออยู่ เพราะได้ผ่านความร้อน แรงกดดันใต้พื้นพิภพ และถูกชะล้างด้วยสภาพภูมิอากาศมานานหลายล้านปี ต่างจากฟอสซิลในยุคเดียวกันจากรัสเซียซึ่งยังคงมีโมเลกุลของคอเลสเตอรอลหลงเหลืออยู่สูงถึง 93% เลยทีเดียว"" นายโบบรอฟสกีกล่าว

การค้นพบครั้งนี้เท่ากับไขปริศนาด้านบรรพชีวินวิทยาที่ติดค้างอยู่มานานถึง 75 ปีให้กระจ่าง โดยนักวิทยาศาสตร์สามารถสรุปได้ว่า สิ่งมีชีวิตหลายเซลล์จำนวนมากเมื่อ 558 ล้านปีก่อนนั้น มักเป็นสัตว์ที่มีขนาดใหญ่และพบได้ทั่วไปในท้องทะเล แต่อย่างไรก็ตาม สิ่งมีชีวิตยุคอีดีแอคารันได้สูญพันธุ์ไปเป็นส่วนใหญ่ เมื่อย่างเข้าสู่ยุคแคมเบรียนที่มีสัตว์หลากหลายชนิดพันธุ์เกิดขึ้น
",""
"1208","สสาร ""นิวเคลียร์พาสต้า"" ในดาวนิวตรอน อาจแข็งแกร่งที่สุดในจักรวาล","Thu, 2018-09-27 14:37","http://www.stkc.go.th/node/1208","ดาราศาสตร์","https://www.bbc.com/thai/features-45590446","สดุที่มีความแข็งแรงทนทานมากที่สุด อาจไม่ใช่เหล็กกล้าหรือเพชรอีกต่อไป เมื่อผลคำนวณทางทฤษฎีล่าสุดชี้ว่า สสารชนิดที่อยู่ภายในดาวนิวตรอนซึ่งมีความหนาแน่นมหาศาลนั้น สามารถจะแข็งแกร่งยิ่งกว่าเหล็กกล้าได้ถึง 1 หมื่นล้านเท่า ทั้งยังมีโครงสร้างประหลาดคล้ายเส้นหรือแผ่นพาสต้าหลายชนิดที่ใช้ประกอบอาหารอิตาเลียน

ทีมนักฟิสิกส์จากมหาวิทยาลัยแม็กกิลล์ มหาวิทยาลัยอินดีแอนา และสถาบันเทคโนโลยีแห่งแคลิฟอร์เนีย (แคลเทค) ของสหรัฐฯ เผยแพร่ผลการศึกษาข้างต้นในคลังเอกสารวิชาการออนไลน์ arXiv.org โดยมีการตอบรับบทความดังกล่าวเพื่อนำตีพิมพ์ลงในวารสาร Physical Review Letters ในเร็ว ๆ นี้แล้ว

ทีมผู้วิจัยชี้ว่า ดาวนิวตรอนซึ่งเกิดจากการยุบตัวของแกนกลางดาวฤกษ์ขนาดใหญ่หลังการระเบิดซูเปอร์โนวา มีความหนาแน่นสูงเนื่องจากบีบอัดมวลมหาศาลที่เทียบเท่ากับดวงอาทิตย์ 2-3 ดวง ลงมารวมกันอยู่ในพื้นที่เท่ากับเมืองเล็ก ๆ ซึ่งมีเส้นผ่านศูนย์กลางราว 20 กิโลเมตรเท่านั้น

สภาพการณ์ดังกล่าวทำให้ดาวนิวตรอนมีพื้นผิวชั้นนอกเป็นเปลือกแข็งเหมือนแผ่นเปลือกโลก แต่มีความแข็งแกร่งกว่ามาก ส่วนธาตุต่าง ๆ ที่อยู่ชั้นในจะถูกบีบอัดจนนิวเคลียสหลอมรวมกัน จนอาจเกิดเป็นสสารชนิดใหม่ที่มีความหนาแน่นสูงกว่าน้ำ 100 ล้านล้านเท่าได้

Image copyrightCAPLAN & HOROWITZ

คำบรรยายภาพโครงสร้างของสสาร ""นิวเคลียร์พาสต้า"" รูปทรงต่าง ๆ

ผลการคำนวณและศึกษาด้วยแบบจำลองคอมพิวเตอร์ชี้ว่า สสารดังกล่าวสามารถจะก่อตัวเป็นโครงสร้างหลากหลายแบบ โดยส่วนใหญ่คล้ายกับอาหารจำพวกพาสต้า เช่น สปาเกตตีเส้นยาว แผ่นลาซานญาที่เรียงซ้อนกันเป็นชั้น หรือเป็นรังผึ้งแบบขนมวาฟเฟิล

ทีมผู้วิจัยเรียกสสารที่น่าจะมีความแข็งแกร่งมากที่สุดในจักรวาลนี้ว่า ""นิวเคลียร์พาสต้า"" (Nuclear Pasta) ซึ่งคุณสมบัติที่เหลือเชื่อของมันทำให้ภายในของดาวนิวตรอนไม่เป็นเนื้อเดียวสม่ำเสมอ เหมือนกับมีภูมิประเทศที่เป็นภูเขาสูงแฝงอยู่ใต้เปลือกผิวของดาว

สสารดังกล่าวยังอาจทำให้ดาวนิวตรอนปลดปล่อยคลื่นความโน้มถ่วง (Gravitational wave) อย่างอ่อนออกมาได้ด้วย แม้จะยังไม่ชนหรือรวมตัวเข้ากับดาวนิวตรอนดวงอื่นก็ตาม
",""
"1207","ดวงดาวในกาแล็กซีทางช้างเผือกเคลื่อนที่เหมือนระลอกคลื่น","Thu, 2018-09-27 14:36","http://www.stkc.go.th/node/1207","วิทยาศาสตร์ฟิสิกส์","https://www.bbc.com/thai/features-45611103","องค์การอวกาศยุโรป (ESA) เผยถึงข้อมูลล่าสุดจากกล้องโทรทรรศน์อวกาศกายอา (Gaia) ซึ่งชี้ว่าดาวหลายล้านดวงในกาแล็กซีทางช้างเผือกมีการเคลื่อนที่แบบระลอกคลื่นในน้ำ ซึ่งปรากฏการณ์นี้น่าจะเกิดขึ้นเพราะเหตุการณ์รุนแรงในอดีตเมื่อราว 300-900 ล้านปีก่อน

กล้องโทรทรรศน์อวกาศกายอาซึ่งกำลังปฏิบัติภารกิจวัดและระบุตำแหน่งของดวงดาวกว่า 1 พันล้านดวงในกาแล็กซีทางช้างเผือก ส่งข้อมูลความเร็วในการเคลื่อนที่ทั้งสามมิติของดวงดาวเหล่านี้ให้กับทีมนักดาราศาสตร์นานาชาติบนโลก ซึ่งได้ตีพิมพ์ผลการวิเคราะห์ข้อมูลดังกล่าวในวารสาร Nature ฉบับล่าสุด


	ดร.เทเรซา อันโตฮา ผู้นำทีมวิจัยจากมหาวิทยาลัยบาร์เซโลนาของสเปนบอกว่า ได้ศึกษารูปแบบการเคลื่อนที่ของดาวในดาราจักรที่เราอาศัยอยู่จำนวนหนึ่ง โดยใช้ข้อมูลของตำแหน่งดวงดาวที่กล้องโทรทรรศน์อวกาศกายอาตรวจวัดได้อย่างแม่นยำมากขึ้น มาเปรียบเทียบกับข้อมูลความเร็วของดวงดาวในคอมพิวเตอร์


ผลที่ได้คือเส้นกราฟการเคลื่อนที่ในรูปแบบประหลาดคล้ายลวดลายบนเปลือกหอยทาก ซึ่งเป็นรูปแบบที่นักดาราศาสตร์ไม่เคยพบเห็นมาก่อน โดยเส้นกราฟลักษณะนี้บ่งบอกชัดว่า ดวงดาวในกาแล็กซีทางช้างเผือกเคลื่อนที่ขึ้นลงคล้ายระลอกคลื่น เหมือนกับปรากฏการณ์ที่เกิดขึ้นหลังปาก้อนหินลงในบ่อน้ำ

ศ. อามีนา เฮลมี ผู้ร่วมทีมวิจัยจากมหาวิทยาลัยโกรนิงเงินของเนเธอร์แลนด์ชี้ว่า การเคลื่อนที่ของดวงดาวอย่างผิดปกติดังกล่าว แม้จะไม่ชัดเจนจนสามารถสังเกตเห็นได้โดยง่าย แต่ก็เป็นร่องรอยของเหตุการณ์รุนแรงในอดีตที่กาแล็กซีทางช้างเผือกได้ประสบมา ซึ่งมีความเป็นไปได้ว่าเกิดจากการเฉียดผ่านของวัตถุอวกาศที่มีแรงโน้มถ่วงอันทรงพลังพอสมควร จนเกิดการรบกวนวิถีการเคลื่อนที่ของดวงดาวขึ้น แม้จะไม่ได้ชนปะทะกันโดยตรงก็ตาม

""เหตุการณ์ที่เป็นไปได้มากที่สุด คือการโคจรเฉียดผ่านครั้งสุดท้ายของดาราจักรแคระซาจิตแทเรียส (Sagittarius)เมื่อราว 200-1,000 ล้านปีก่อน และในขณะนี้ดาราจักรแคระดังกล่าวก็กำลังถูกกาแล็กซีทางช้างเผือกดูดกลืนให้เข้ามารวมเป็นดาราจักรเดียวกันอยู่"" ศ. เฮลมีกล่าว
",""
"1206","แบคทีเรียในลำไส้มนุษย์ผลิตไฟฟ้าได้","Thu, 2018-09-27 14:34","http://www.stkc.go.th/node/1206","วิศวกรรมเคมี","https://www.bbc.com/thai/international-45623098","แบคทีเรียที่สร้างกระแสไฟฟ้ามักมีอยู่ตามสถานที่ซึ่งมนุษย์เข้าถึงได้ยาก เช่นในเหมืองลึกใต้ดินหรือก้นทะเลสาบ ทำให้ที่ผ่านมานักวิทยาศาสตร์มองข้ามแหล่งกำเนิดพลังงานที่อยู่ใกล้ตัว ซึ่งได้แก่เชื้อแบคทีเรียแกรมบวกหลายร้อยชนิด ทั้งเชื้อโพรไบโอติกส์ในลำไส้ของคนเรา และเชื้อที่ก่อโรคอย่างลิสทีเรียนั่นเอง

ล่าสุดทีมนักวิจัยจากมหาวิทยาลัยแคลิฟอร์เนีย วิทยาเขตเบิร์กลีย์ของสหรัฐฯ ค้นพบว่าเชื้อแบคทีเรียแกรมบวกหลายร้อยชนิดในลำไส้ของมนุษย์ รวมทั้งเชื้อ Listeria monocytogenes ซึ่งเป็นสาเหตุของโรคอุจจาระร่วงหรืออาการท้องเสียที่พบได้ทั่วไป สามารถผลิตกระแสไฟฟ้าอย่างอ่อนได้ โดยพวกมันใช้วิธีที่แตกต่างไปจากแบคทีเรียผลิตไฟฟ้าชนิดที่มีการค้นพบมาก่อนหน้านี้

รายงานการค้นพบดังกล่าว ซึ่งจะตีพิมพ์ในวารสาร Nature ฉบับวันที่ 4 ต.ค. ที่จะถึงนี้ระบุว่า เรื่องนี้นับเป็นข่าวดีสำหรับผู้ที่กำลังมุ่งคิดค้น ""แบตเตอรีมีชีวิต"" ซึ่งใช้จุลินทรีย์เป็นตัวกำเนิดพลังงานไฟฟ้า รวมทั้งเป็นข่าวดีต่อการพัฒนาระบบผลิตไฟฟ้าจากแบคทีเรียในโรงงานกำจัดของเสียด้วย

ดร. แซมมวล ไลต์ ผู้นำทีมวิจัยอธิบายว่า การที่แบคทีเรียผลิตไฟฟ้าออกมานั้น นับเป็นกระบวนการเดียวกันกับที่คนเราหายใจเอาออกซิเจนเข้าไป เพื่อขจัดอนุภาคอิเล็กตรอนที่เกิดขึ้นจากการเผาผลาญและผลิตพลังงานในร่างกาย โดยสัตว์และพืชจะส่งต่ออิเล็กตรอนเหล่านี้ให้กับโมเลกุลออกซิเจนในไมโทคอนเดรียของทุกเซลล์

แต่ในกรณีของแบคทีเรียซึ่งอยู่ในสภาพแวดล้อมที่ไม่มีออกซิเจน พวกมันจะ ""หายใจ"" โดยนำโมเลกุลของแร่ธาตุรอบตัวเช่นเหล็กหรือแมงกานีสเข้าไปแทน เพื่อส่งต่ออนุภาคอิเล็กตรอนให้และนำออกนอกเซลล์ในรูปแบบที่ส่งต่อกันเป็นทอด ๆ คล้ายลูกโซ่ จนทำให้เกิดกระแสไฟฟ้าขึ้น

Image copyrightUC BERKELEY

คำบรรยายภาพจุลินทรีย์โพรไบโอติกส์ซึ่งใช้ทำโยเกิร์ต ชีส และผักดอง สามารถผลิตไฟฟ้าได้ด้วย

อย่างไรก็ตาม เชื้อลิสทีเรียและแบคทีเรียแกรมบวกที่อยู่ในลำไส้ของมนุษย์ซึ่งมีออกซิเจนต่ำ มีวิธีหายใจที่ง่ายและมีประสิทธิภาพยิ่งกว่านั้น โดยจะส่งต่ออิเล็กตรอนให้กับสารฟลาวิน (Flavin) ซึ่งเป็นอนุพันธ์ของวิตามินบี 2 ที่มีอยู่มากในลำไส้ โดยการส่งอิเล็กตรอนผ่านผนังเซลล์ที่มีอยู่ชั้นเดียวทำได้ง่าย ทั้งเกิดประสิทธิผลคุ้มค่าต่อต้นทุนทางชีวภาพที่ต้องสูญเสียไป

""เชื้อแบคทีเรียกลุ่มนี้เลือกหายใจด้วยวิธีดังกล่าวเป็นบางครั้ง ไม่ใช่เพื่อความอยู่รอด แต่เพราะมันเป็นวิธีการที่ง่ายกว่า โดยกระบวนการนี้มีผลพลอยได้เป็นกระแสไฟฟ้าสูงสุดถึง 500 ไมโครแอมป์ จากการส่งต่ออิเล็กตรอนกว่า 1 แสนตัวต่อวินาทีในแต่ละเซลล์"" ดร. ไลต์ กล่าว

กระบวนการผลิตไฟฟ้าแบบนี้ยังพบได้ในจุลินทรีย์โพรไบโอติกส์ซึ่งใช้ทำโยเกิร์ต ชีส และผักดอง ซึ่งทีมผู้วิจัยเชื่อว่าการส่งต่ออิเล็กตรอนออกนอกเซลล์ของเชื้อแบคทีเรียกลุ่มนี้ มีผลต่อรสชาติของอาหารหมักดองที่กล่าวมาด้วย
",""
"1205","ทำไมเราถึงคัน แล้วเราควรเกาไหม","Thu, 2018-09-27 14:32","http://www.stkc.go.th/node/1205","วิทยาศาสตร์สุขภาพ","https://www.bbc.com/thai/international-45637416","มื่อพูดถึง ศาสตร์ของอาการคัน เราศึกษามันเพียงผิวเผินมาก แต่ประเด็นทางการแพทย์ที่มักถูกมองข้ามไปนี้ มีผลการศึกษาเกียวกับสมองของมนุษย์ที่น่าทึ่งไม่น้อย

นี่คือความจริง 12 ข้อ ที่เกี่ยวพันกับผิวหนังของเรา

1. คนเราเกาประมาณ 97 ครั้งต่อวัน

Image copyrightGETTY IMAGES

คำบรรยายภาพคนเราเกาประมาณ 97 ครั้งต่อวัน

ผลการศึกษาระบุว่า เราเกาเกือบ 100 ครั้งต่อวัน คุณอาจจะกำลังเกาอยู่ในขณะนี้ เกาต่อได้ ไม่มีใครมอง

2. อาการคันจากสัตว์หรือพืช เกิดจากสารพิษที่ตกค้างบนผิวหนัง

Image copyrightGETTY IMAGES

คำบรรยายภาพแมงกะพรุน ทำให้เราหมดสนุกเวลาเล่นน้ำได้ หากไปโดนตัวมันเข้า

เมื่อสารพิษปล่อยสารฮิสตามีนออกมา ภูมิต้านทานบางส่วนในร่างกายเราก็ตอบสนอง ซึ่งส่งผลให้ใยประสาทส่งสัญญาณคันไปยังสมองของเรา

3. อาการคันมีเครือข่ายเส้นประสาทของตัวเอง

Image copyrightGETTY IMAGES

คำบรรยายภาพกรุณา หยุดเกา!

เราเคยคิดว่า ความรู้สึกคันและเจ็บเกิดขึ้นมาจากใยประสาทเดียวกัน แต่ในปี 1997 มีการค้นพบครั้งยิ่งใหญ่ที่เปิดเผยว่า ความรู้สึกคันมีใยประสาทเฉพาะของตัวมันเอง

4. แต่สัญญาณคันเดินทางช้ามาก

Image copyrightGETTY IMAGES

คำบรรยายภาพไม่ใช่แค่มนุษย์เท่านั้นที่มีอาการคัน

ใยประสาทมีความเร็วแตกต่างกัน:

สัญญาณการสัมผัสเดินทางผ่านใยประสาทด้วยความเร็ว 200 ไมล์ต่อชั่วโมง

""ความเจ็บปวดแบบทันที"" (เช่น เมื่อเราโดนหม้อร้อน ๆ โดยไม่ตั้งใจ) เดินทาง 80 ไมล์ต่อชั่วโมง

ส่วนความรู้สึกคันนั้นเดินทางที่ 2 ไมล์ต่อชั่วโมง ช้ากว่าการเดินของคนเสียอีก

5. เมื่อเห็นคนอื่นเกา เราอาจเกาตามได้ เหมือนกับการหาว

Image copyrightGETTY IMAGES

คำบรรยายภาพอาการคันติดกันได้

นักวิทยาศาสตร์ พิสูจน์แล้วว่า การเปิดวิดีโอหนูกำลังเกาให้หนูตัวอื่นดู ปรากฏว่า หนูกลุ่มแรกเริ่มเกาตามอย่างรวดเร็ว

6. การเกาตามกันมีส่วนเกี่ยวข้องกับสมองส่วนเล็ก ๆ ที่ชื่อว่า ซูปราไคแอสมาติก นิวเคลียส(suprachiasmatic nucleus)

Image copyrightGETTY IMAGES

คำบรรยายภาพซูปราไคแอสมาติก นิวเคลียส ทำงานอย่างไร? อยากรู้จัง...

ปัจจุบัน นักประสาทวิทยายังไม่รู้ว่า สมองส่วนนี้ของเรามีส่วนเกี่ยวข้องกับการมองเห็นและการทำให้เกิดการเกาตามกันได้อย่างไร

7. การเกาเป็นวิธีที่ดีที่สุดสำหรับร่างกายของเราในการรับมือกับผู้บุกรุกที่ทำให้เกิดอาการคัน

Image copyrightGETTY IMAGES

คำบรรยายภาพอาการคันที่ไม่หาย

การเกาช่วยไล่แมลงที่สร้างความรำคาญ หรือพืชที่มีพิษได้ นี่อาจจะเป็นเหตุผลว่า ทำไมผิวหนังของเราจึงกลายเป็นปื้นแดง

8. การเกาทำให้รู้สึกดี เพราะมันช่วยทำให้เกิดการหลั่งสารเซโรโทนิน (serotonin) ในสมอง

Image copyrightGETTY IMAGES

คำบรรยายภาพการเกาช่วยทำให้มีความสุข

สารเซโรโทนิน เป็นสารสื่อประสาทที่นักวิทยาศาสตร์ระบุว่า ช่วยทำให้เกิดความรู้สึกมีความสุข และรู้สึกดี

ยิ่งมีสารเซโรโทนินไหลผ่านร่างกายมากเท่าใด ก็ยิ่งทำให้รู้สึกมีความสุขมากขึ้นเท่านั้น ไม่ต้องสงสัยว่า ทำไมบางครั้งถึงห้ามไม่ให้ตัวเองเกาได้ยาก

9. จุดที่คนมักจะเกามากที่สุดคือ ข้อเท้า...

Image copyrightGETTY IMAGES

คำบรรยายภาพนั่นแหละ รู้สึกดีจัง!

...จากการศึกษาที่ตีพิมพ์ในวารสารตจวิทยาของอังกฤษ (British Journal of Dermatology) ในปี 2012 ระบุว่า คนเรารู้สึกคันมากที่สุดที่บริเวณข้อเท้า และยังเป็นจุดที่เกาแล้วรู้สึกดีที่สุดด้วย และมักจะคันตรงนั้นนานที่สุด

เมื่อกี้ คุณเพิ่งลองเกาที่ข้อเท้าตัวเองหรือเปล่า?

10. ยิ่งเกายิ่งคัน

Image copyrightGETTY IMAGES

คำบรรยายภาพอย่าเกาไม่หยุด ต้องรู้ว่าต้องหยุดเกาเมื่อไหร่

ระวัง วัฏจักรของการคันแล้วเกา เกาแล้วคัน!

การเกาที่ผิวหนังจะมีสารฮิสตามีนเพิ่มขึ้น ซึ่งจะส่งสัญญาณคันไปที่สมองมากขึ้นด้วย

เกามากไป ก็อาจจะทำให้ผิวหนังถลอกได้ เสี่ยงต่อการติดเชื้อและเป็นแผลตกสะเก็ด

11. วัฏจักรคันแล้วเกา เกาแล้วคัน เป็นปัญหาเดียวกับที่พบในโรคสะเก็ดเงิน (psoriasis) และโรคผิวหนังอักเสบ(eczema)

Image copyrightGETTY IMAGES

คำบรรยายภาพอาการทางผิวหนังบางอย่างยิ่งรุนแรงมากขึ้นเมื่อเราเกา

แพทย์มักจะสั่งจ่ายยาต้านฮิสตามีน เพื่อลดผลกระทบจากสารฮิสตามีน และลดอาการคัน

12. การคันเรื้อรังทำให้เราอ่อนเพลียได้เท่ากับการปวดเรื้อรัง

Image copyrightGETTY IMAGES

คำบรรยายภาพการคันเรื้อรังอาจทำให้อ่อนเพลียได้

นักวิจัยทางการแพทย์พบว่า คนที่มีอาการคันเรื้อรัง ทำให้เกิดความรู้สึกไม่สบายตัวและซึมเศร้าในระดับหนึ่ง คล้ายกับผู้ป่วยที่มีอาการเรื้อรังอื่น ๆ

จากการศึกษาที่ตีพิมพ์ใน หอจดหมายเหตุตจวิทยา (Archives of Dermatology) พบว่า ผู้ที่มีอาการคันติดต่อกันนานหลายสัปดาห์ หรือหลายปี ทำให้รู้สึกแย่ไปหมดเหมือนกับผู้ที่มีอาการปวดเรื้อรัง

ความจริงแล้ว ผู้เขียนผลการศึกษานี้ บอกว่า อาการคันเรื้อรัง ไม่ต่างจาก ""ความรู้สึกปวดทางผิวหนัง"" และไม่เพียงเท่านั้น เราไม่ควรเพิกเฉยกับอาการคันต่อเนื่อง การคันเรื้อรังอาจจะมีส่วนเกี่ยวข้องกับอาการของโรคบางอย่างได้ เช่น โรคตับ หรือ มะเร็งต่อมน้ำเหลือง
",""
"1195","ดวงอาทิตย์เข้าสู่ “วัฏจักรสุริยะ” รอบใหม่เร็วกว่าที่คาด","Mon, 2018-09-17 08:58","http://www.stkc.go.th/node/1195","ดาราศาสตร์","https://www.bbc.com/thai/features-45463515","

 

ตลอดช่วงไม่กี่เดือนที่ผ่านมา นักวิทยาศาสตร์พบสัญญาณบ่งบอกหลายประการที่ชี้ว่า ดวงอาทิตย์อาจกำลังเข้าสู่รอบการเปลี่ยนแปลงใหม่ที่เรียกว่า ""วัฏจักรสุริยะ"" (Solar cycle) เร็วกว่าที่คาดกันเอาไว้

ความเคลื่อนไหวเปลี่ยนแปลงล่าสุดของจุดมืดหรือจุดดับบนดวงอาทิตย์ (Sun spot) บ่งชี้ว่าดาวฤกษ์ศูนย์กลางของระบบสุริยะน่าจะได้เริ่มการเปลี่ยนผ่านจากรอบวัฏจักรที่ 24 เข้าสู่รอบวัฏจักรที่ 25 ไปเรียบร้อยแล้ว แต่ผู้เชี่ยวชาญยังไม่สามารถยืนยันได้อย่างแน่ชัด

 

วัฏจักรสุริยะซึ่งกินเวลารอบละ 11 ปีนั้น คือวงจรความเคลื่อนไหวของการเกิดปรากฏการณ์ต่าง ๆ บนดวงอาทิตย์ เช่นลมสุริยะ โซลาร์แฟลร์ หรือการปลดปล่อยมวลโคโรนา ซึ่งความเคลื่อนไหวเหล่านี้จะมีน้อยหรือแทบไม่มีเลยในช่วงเริ่มต้นวัฏจักรใหม่ ก่อนจะมีความเคลื่อนไหวเพิ่มมากขึ้นจนถึงจุดสูงสุดในช่วงกลางวัฏจักร และค่อย ๆ ลดน้อยลงขณะกำลังจะสิ้นสุดวัฏจักรเดิมและเข้าสู่วัฏจักรใหม่อีกครั้ง

นักดาราศาสตร์เริ่มนับรอบวัฏจักรสุริยะกันมาตั้งแต่ปีคริสตศักราช 1755 โดยพบว่าการเฝ้าสังเกตความเปลี่ยนแปลงที่เกิดขึ้นอย่างสม่ำเสมอนี้ จะช่วยให้ทำนายความเคลื่อนไหวของดวงอาทิตย์ในรอบวัฏจักรถัดไปได้ล่วงหน้า ซึ่งเป็นประโยชน์อย่างยิ่งต่อการพยากรณ์สภาพอากาศบนโลก รวมทั้งการระวังรักษาระบบสื่อสารผ่านดาวเทียม ระบบบอกพิกัดจีพีเอส ระบบจ่ายไฟฟ้า รวมทั้งสิ่งอำนวยความสะดวกอย่างโทรศัพท์และโทรทัศน์วิทยุ ซึ่งเสี่ยงจะได้รับผลกระทบจากการปลดปล่อยพลังงานของดวงอาทิตย์เป็นครั้งคราว

 

ความเปลี่ยนแปลงที่บอกได้ชัดว่าดวงอาทิตย์เข้าสู่รอบวัฏจักรใหม่แล้วหรือยังมีอยู่ 2 ประการ คือจำนวนของจุดมืดบนดวงอาทิตย์ที่ลดน้อยลงจนอาจจะไม่มีเลยติดต่อกันหลายวัน และการกลับขั้วของสนามแม่เหล็กบนดวงอาทิตย์ ซึ่งก็สามารถสังเกตได้จากความเปลี่ยนแปลงของคู่จุดมืดที่อยู่ในด้านตรงข้ามกันบนดวงอาทิตย์นั่นเอง

ทั้งนี้ จุดมืดบนดวงอาทิตย์ไม่ใช่จุดดับ เพราะยังมีอุณหภูมิสูงถึงราว 3,700 องศาเซลเซียส แต่ปรากฎเป็นจุดมืดเพราะสนามแม่เหล็กความเข้มสูงกักเก็บความร้อนเอาไว้ภายในโดยไม่ปล่อยให้ขึ้นมาสู่พื้นผิว จุดมืดจึงเป็นสิ่งที่แสดงถึงความเคลื่อนไหวเปลี่ยนแปลงทางแม่เหล็กไฟฟ้าของดวงอาทิตย์ได้

เมื่อราวเดือน ก.ค.ที่ผ่านมา ดวงอาทิตย์ไม่มีจุดมืดปรากฏเลยเป็นเวลาติดต่อกันถึง 32 วัน แสดงถึงการเข้าสู่ภาวะ Solar minimum ที่ดวงอาทิตย์แทบจะไม่มีความเคลื่อนไหวหรือปะทุพลังงานออกมา ส่วนคู่จุดมืดที่อยู่ในบริเวณ AR 2720 นั้นมีการกลับทิศทางการหมุน ซึ่งแสดงถึงการกลับขั้วของสนามแม่เหล็กแล้ว ทั้งยังพบจุดมืดเกิดใหม่ที่มีทิศทางการหมุนแบบเดียวกัน แต่ยังไม่เคลื่อนขึ้นไปอยู่ในละติจูดที่สูงพอตามแบบแผนของวัฏจักรใหม่

เดิมคาดกันว่าดวงอาทิตย์จะเริ่มต้นรอบวัฏจักรสุริยะใหม่ในปีหน้า (2019) ซึ่งจะเป็นวัฏจักรที่ 25 โดยสภาพการณ์ของวัฏจักรก่อนหน้านี้ (24) ถือว่าดวงอาทิตย์มีความเคลื่อนไหวในระดับปานกลาง แต่ก็นับว่าต่ำกว่าเมื่อเทียบกับวัฏจักรในช่วง 30 ปีก่อนหน้านั้น
",""
"1194","พันธุกรรมส่งผลให้เรียนเก่งยิ่งกว่านิสัยหรือสิ่งแวดล้อม","Mon, 2018-09-17 08:55","http://www.stkc.go.th/node/1194","วิทยาศาสตร์การแพทย์","https://www.bbc.com/thai/international-45468691","
 

บรรดาพ่อแม่ผู้ปกครองมักจะกังวลถึงเรื่องผลการเรียนของบุตรหลานอยู่เสมอ โดยพยายามจะกวดขันให้เด็ก ๆ มีวินัยขยันเรียนรักการอ่าน หรือปรับสิ่งแวดล้อมในบ้านให้เหมาะกับการเรียนของลูก แต่น่าเสียดายที่ผลวิจัยล่าสุดกลับชี้ว่า สิ่งเหล่านี้อาจไม่มีความจำเป็นมากนัก เพราะเด็กแต่ละคนอาจเกิดมาพร้อมกับพันธุกรรมที่กำหนดระดับความสำเร็จทางวิชาการของพวกเขาอยู่แล้ว

นักวิทยาศาสตร์จากมหาวิทยาลัยเทกซัส วิทยาเขตออสตินของสหรัฐฯ และนักจิตวิทยาจากคิงส์ คอลเลจ ลอนดอน แห่งสหราชอาณาจักร ได้ร่วมกันตีพิมพ์รายงานวิจัยข้างต้นในวารสาร Science of Learning โดยระบุว่าผลการติดตามศึกษาฝาแฝดกว่า 6,000 คู่ ชี้ชัดว่าปัจจัยทางพันธุกรรมหรือยีนที่เด็กแฝดเหล่านี้มีเหมือนกัน 100% ทรงอิทธิพลมากที่สุดต่อการกำหนดระดับผลการเรียน โดยยีนจะส่งผลควบคุมระดับการทำคะแนนอย่างสม่ำเสมอ ตั้งแต่เริ่มเข้าเรียนชั้นประถมศึกษา ไปจนจบการศึกษาภาคบังคับในชั้นมัธยมปลาย

ดร. มาเกริตา มาลันชินี นักจิตวิทยาผู้ร่วมทำการศึกษาดังกล่าวบอกว่า ""ความแตกต่างในเรื่องความสำเร็จทางการศึกษาของเด็กถึง 2 ใน 3 สามารถอธิบายได้ด้วยความแตกต่างทางพันธุกรรมในระดับยีนและดีเอ็นเอ""
 

ทีมนักวิจัยได้วิเคราะห์ผลสอบในทุกระดับชั้นและทุกวิชาของฝาแฝดที่เป็นกลุ่มทดลอง ตลอดระยะเวลาของการศึกษาภาคบังคับ แล้วนำไปพิจารณาเปรียบเทียบกับปัจจัยแวดล้อมอื่น ๆ ทั้งปัจจัยร่วมที่ฝาแฝดทั้งคู่มีเหมือนกัน เช่น สภาพครอบครัวที่บ้าน และปัจจัยแวดล้อมที่มีแตกต่างกันเช่นเพื่อนหรือครู เป็นต้น

ผลปรากฏว่า ปัจจัยทางพันธุกรรมนั้นทรงอิทธิพลต่อผลการเรียนมากที่สุด โดยมีผลถึง 70% และให้ผลเป็นระดับคะแนนที่สม่ำเสมอตลอดระยะเวลาของการศึกษาภาคบังคับ ในขณะที่ปัจจัยด้านสิ่งแวดล้อมที่บ้านที่ฝาแฝดมีร่วมกันส่งผลเพียง 25% ส่วนปัจจัยแวดล้อมที่ต่างกันมีผลราว 5%

 

อย่างไรก็ตาม ในกรณีที่เด็กมีผลการเรียนเปลี่ยนแปลงไปเช่นสอบได้คะแนนดีขึ้นหรือตกต่ำลง ปัจจัยแวดล้อมชนิดที่คู่ฝาแฝดมีไม่เหมือนกันกลับเป็นสาเหตุส่วนใหญ่ของเหตุการณ์ลักษณะนี้

""ผลการศึกษาของเราไม่ได้บ่งชี้ว่า การเป็นคนเรียนเก่งนั้นถูกกำหนดมาแล้วตั้งแต่เกิดร้อยเปอร์เซ็นต์ เพราะระดับสติปัญญานั้นเป็นเพียงส่วนหนึ่งที่ทำให้ประสบความสำเร็จในการเรียน อย่างไรก็ตาม พันธุกรรมนั้นมีผลสำคัญถึง 60-70% เลยทีเดียว"" ดร. มาลันชินีกล่าว

ทีมผู้วิจัยแนะว่า ในอนาคตอาจมีการรวบรวมข้อมูลทางพันธุกรรมที่เป็นตัวกำหนดผลการเรียน แล้วนำมาสร้างแบบทดสอบเพื่อให้ทราบว่ามีเด็กคนใดบ้างที่ต้องการความช่วยเหลือในการเรียนเป็นพิเศษ ซึ่งจะทำให้ผู้ปกครองและครูทราบและลงมือแก้ไขปัญหาได้ตั้งแต่วัยต้นของชีวิต โดยคาดว่าการทดสอบทางพันธุกรรมนี้จะช่วยพัฒนาคุณภาพการศึกษาทั่วโลกให้ดียิ่งขึ้น
",""
"1193","นักดาราศาสตร์จี้คืนสถานะดาวเคราะห์ให้พลูโตอีกครั้ง","Mon, 2018-09-17 08:53","http://www.stkc.go.th/node/1193","ดาราศาสตร์","https://www.bbc.com/thai/international-45482936","
 

นับเป็นเวลาถึง 12 ปีแล้วที่สหภาพดาราศาสตร์ระหว่างประเทศ (IAU) มีมติให้ถอดดาวพลูโตออกจากการเป็นดาวเคราะห์ในระบบสุริยะ แต่ในช่วงหลายปีที่ผ่านมามีการเสนอข้อคิดเห็นที่คัดค้านมติดังกล่าวอยู่หลายครั้ง ซึ่งล่าสุดนักดาราศาสตร์ชาวอเมริกันได้เผยแพร่งานวิจัยที่ชี้ว่า เหตุผลข้อหนึ่งของไอเอยูที่ทำให้ดาวพลูโตต้องถูกลดชั้นเป็นดาวเคราะห์แคระนั้น ไม่ชัดเจนหนักแน่นและสมเหตุสมผลมากพอ

ทีมนักดาราศาสตร์ที่นำโดย ศ. ฟิลิป เมตซ์เจอร์ จากมหาวิทยาลัย University of Central Florida (UCF) ตีพิมพ์รายงานวิจัยข้างต้นลงในวารสาร ""อิคารัส"" (Icarus) โดยระบุว่านิยามของดาวเคราะห์ที่ไอเอยูกำหนดขึ้นใหม่เมื่อปี 2006 ในประเด็นที่ดาวเคราะห์จะต้องมี ""วงโคจรที่ชัดเจน"" (Clear orbit) นั้น เป็นการนิยามที่มีปัญหาและคลุมเครืออย่างมาก

ศ. เมตซ์เจอร์และทีมงานได้สืบค้นทบทวนวรรณกรรมงานวิจัยทางดาราศาสตร์ทั้งหมดในรอบ 200 ปีที่ผ่านมา แต่ไม่พบการใช้ข้อกำหนดเรื่องวงโคจรมาเป็นตัวตัดสินว่า วัตถุในอวกาศอันใดอันหนึ่งถือเป็นดาวเคราะห์หรือไม่

""นับแต่ยุคของกาลิเลโอเป็นต้นมา นักดาราศาสตร์โดยทั่วไปยังคงเรียกดวงจันทร์บริวารเช่นดวงจันทร์ไททันของดาวเสาร์ว่าเป็นดาวเคราะห์อยู่ จนกระทั่งไม่นานมานี้เองจึงเริ่มมีการนิยามความหมายของดาวเคราะห์อย่างตายตัวในทศวรรษ 1950 ซึ่งน่าขำว่าเกณฑ์ล่าสุดที่ไอเอยูใช้มากำหนดนิยามนั้น ไม่เคยมีนักดาราศาสตร์คนใดใช้ในการศึกษาวิจัยมาก่อนเลย"" ศ. เมตซ์เจอร์กล่าว

""เรามีหลักฐานว่างานวิจัยกว่า 100 ชิ้นใช้นิยามของดาวเคราะห์ที่ขัดกับหลักเกณฑ์ของไอเอยูอย่างสิ้นเชิง แต่พวกเขาก็ยังคงใช้มันเพราะว่ามีประโยชน์ในทางปฏิบัติจริง ซึ่งดีกว่าจะมายึดติดกับถ้อยคำเพียงอย่างเดียว""

ทั้งนี้ ดาวเคราะห์ตามนิยามของไอเอยูจะต้องเป็นดาวที่โคจรรอบดาวฤกษ์ มีมวลมากพอที่จะมีแรงโน้มถ่วงรักษาตัวเองให้อยู่ในสภาวะสมดุลอุทกสถิต (Hydrostatic equilibrium ) หรือการมีรูปร่างใกล้เคียงกับทรงกลมนั่นเอง นอกจากนี้ยังต้องมีขนาดเส้นผ่านศูนย์กลางอย่างน้อย 500 ไมล์ (ราว 805 กิโลเมตร) ทั้งต้องมีวงโคจรที่ชัดเจนและสอดคล้องกับดาวเคราะห์ข้างเคียงด้วย

""แต่ไอเอยูไม่ได้อธิบายขยายความว่า การมีวงโคจรที่ชัดเจนนั้นคืออะไรกันแน่ เพราะวงโคจรเป็นสิ่งที่ไม่แน่นอน เป็นพลวัตรที่เปลี่ยนแปลงได้ตามกาลเวลา อันที่จริงหากจะตีความนิยามของไอเอยูแบบตรงตามตัวอักษรแล้ว ก็จะไม่มีดาวดวงใดที่เรียกได้ว่าเป็นดาวเคราะห์เลย"" ศ. เมตซ์เจอร์อธิบาย

""นิยามของดาวเคราะห์นั้นควรจะมาจากลักษณะที่เป็นแก่นแท้ตามธรรมชาติของมันมากกว่า เช่นขนาดหรือแรงโน้มถ่วงซึ่งทำให้ดาวเคราะห์นั้นมีความเคลื่อนไหวเปลี่ยนแปลงทางธรณีวิทยาที่หลากหลายเกิดขึ้น ดาวพลูโตนั้นมีทั้งมหาสมุทรใต้พื้นผิว มีชั้นบรรยากาศที่ซับซ้อนหลายชั้น มีสารประกอบอินทรีย์ มีหลักฐานที่ชี้ถึงการมีทะเลสาบในอดีตและดวงจันทร์บริวารหลายดวง ซึ่งเป็นความหลากหลายที่มากกว่าดาวอังคารเสียอีก""

""ดาวพลูโตจึงไม่ควรจะถูกตัดออกจากการเป็นดาวเคราะห์ดวงที่ 9 ของระบบสุริยะ เพียงเพราะการนิยามตามอำเภอใจที่ไร้เหตุผลรองรับเช่นนี้"" ศ. เมตซ์เจอร์กล่าวทิ้งท้าย
",""
"1192","มนุษย์รู้จักหมักเบียร์ได้ก่อนปลูกข้าวหลายพันปี","Mon, 2018-09-17 08:49","http://www.stkc.go.th/node/1192","วิทยาศาสตร์สิ่งแวดล้อม","https://www.bbc.com/thai/features-45508905","
 

นักโบราณคดีค้นพบครกหินเก่าแก่อายุ 13,000 ปี ในถ้ำราคีเฟต(Raqefet) ของอิสราเอล และตามสถานที่ขุดค้นทางโบราณคดีหลายแห่งใกล้ชายฝั่งตะวันออกของทะเลเมดิเตอร์เรเนียน โดยร่องรอยที่หลงเหลืออยู่บนครกหินชี้ว่า มนุษย์โบราณสามารถหมักเบียร์จากธัญพืชไว้ดื่มมานานหลายพันปี ก่อนจะเริ่มรู้จักการเพาะปลูกเสียอีก

หลักฐานทางโบราณคดีที่พบในครั้งนี้ มีความเก่าแก่ยิ่งกว่าเครื่องปั้นดินเผาอายุ 5,400 ปี ซึ่งมีร่องรอยการหมักเบียร์จากมณฑลส่านซีทางตอนเหนือของจีนมาก ทำให้นักโบราณคดีคาดว่าครกหินเหล่านี้เป็นหลักฐานชี้ถึงการทำเบียร์ที่เก่าแก่ที่สุดในโลก เท่าที่เคยมีการค้นพบมา

ทีมนักโบราณคดีจากมหาวิทยาลัยสแตนฟอร์ดของสหรัฐฯ และมหาวิทยาลัยไฮฟาของอิสราเอล ร่วมกันตีพิมพ์รายงานการค้นพบดังกล่าวในวารสาร Journal of Archaeological Science: Reports ว่าการหมักเบียร์ในครกหินเป็นส่วนหนึ่งของวัฒนธรรมชาวนาทูเฟียน (Natufian) ซึ่งเป็นกลุ่มคนโบราณที่มีชีวิตอยู่ในช่วงรอยต่อระหว่างยุคหินเก่ากับยุคหินใหม่

 

าวนาทูเฟียนนั้นแม้จะดำรงชีวิตด้วยการเก็บของป่าและล่าสัตว์ แต่ก็เริ่มรู้จักตั้งถิ่นฐานบ้านเรือนเป็นหลักแหล่งกันบ้างแล้ว โดยรู้จักเลือกเก็บเมล็ดธัญพืชป่าในท้องถิ่นเช่นข้าวสาลีและข้าวบาร์เลย์ แล้วนำมาเพาะให้งอกเป็นมอลต์ (Malt)เพื่อนำไปหมักเบียร์ หรือนำไปตากแห้งแล้วเก็บไว้ใช้ในครั้งต่อไป โดยจะบรรจุมอลต์ใส่ในภาชนะสานด้วยใยพืชก่อนนำลงเก็บในครกหินที่ปิดด้วยฝาทำจากแผ่นหินอีกครั้ง

จากการตรวจสอบร่อยรอยการใช้งานครกหินที่ทำจากหินทั้งก้อน รวมทั้งครกที่เป็นหลุมหินในชั้นหินดานที่พื้นถ้ำ พบว่าชาวนาทูเฟียนน่าจะหมักเบียร์เพื่อใช้ดื่มระหว่างการทำพิธีกรรมต่าง ๆ โดยใช้ครกหินตำธัญพืชและหมักเบียร์ รวมทั้งประกอบอาหารจากวัตถุดิบหลากหลายเช่นข้าวโอ๊ตและถั่วเมล็ดแห้ง

ทั้งนี้ มนุษย์เริ่มรู้จักทำการเกษตรและเพาะปลูกธัญพืชแทนการเก็บของป่าเมื่อราว 11,000 ปีก่อน โดยการตั้งถิ่นฐานเป็นหลักแหล่งทำให้มีความต้องการผลิตและสะสมอาหารอย่างเป็นระบบ ซึ่งในกรณีของชาวนาทูเฟียนนี้ ความต้องการธัญพืชเพื่อใช้ทำเบียร์ได้อย่างสม่ำเสมอ อาจเป็นสาเหตุหนึ่งที่ทำให้เกษตรกรรมพัฒนาขึ้นในเวลาต่อมา
",""
"1191","เชื้อเห็ดรา มีคุณค่ามากกว่าเป็นอาหาร และยารักษาโรค","Mon, 2018-09-17 08:46","http://www.stkc.go.th/node/1191","วิทยาศาสตร์สิ่งแวดล้อม","https://www.bbc.com/thai/international-45501905","

 

พวกมันอยู่ทั่วไปทั้งในดิน ในตัวเราและในอากาศ แต่มักมีขนาดเล็กจนมองไม่เห็นด้วยตาเปล่า

พวกมันเป็นได้ทั้งอาหารและยา ทว่าบางครั้งก็สร้างหายนะใหญ่หลวงด้วยการก่อให้เกิดโรคในพืชและสัตว์

จากการประเมินสภาวะเชื้อเห็ดราในโลกครั้งใหญ่เป็นครั้งแรก พบว่า อาณาจักรเห็ดรามีความสำคัญต่อชีวิตบนโลกใบนี้

แต่มากกว่า 90% ของเชื้อเห็ดรา 3.8 ล้านชนิดในโลก ยังไม่เป็นที่รู้จักทางวิทยาศาสตร์

ศ. แคที วิลลิส ผู้อำนวยการด้านวิทยาศาสตร์ที่สวนพฤกษศาสตร์หลวงคิว (Kew Gardens) ซึ่งเป็นผู้นำในการทำรายงานนี้ กล่าวว่า ""มันเป็นสิ่งมีชีวิตที่น่าสนใจมาก แต่เรารู้จักมันน้อยมาก""

""พวกมันเป็นสิ่งมีชีวิตที่แปลก และมีวัฏจักรชีวิตที่ประหลาดมาก กระนั้น เมื่อคุณเข้าใจบทบาทในระบบนิเวศของมัน คุณจะตระหนักว่า พวกมันช่วยค้ำจุนสิ่งมีชีวิตอื่นบนโลกนี้""

 

ผู้คนจำนวนมากคุ้นเคยกับเห็ดที่กินได้ หรือเชื้อราที่อยู่เบื้องหลังการค้นพบเพนิซิลลิน แต่เชื้อเห็ดรามีบทบาทที่สำคัญอย่างกว้างขวาง ตั้งแต่ช่วยให้พืชดูดน้ำและสารอาหารจากดิน ไปจนถึงด้านการแพทย์ที่ช่วยลดคอเลสเตอรอลในเลือดได้ และช่วยในการปลูกถ่ายอวัยวะ

เชื้อเห็ดรายังช่วยเพิ่มความหวังในการย่อยพลาสติกและสร้างเชื้อเพลิงชีวภาพชนิดใหม่ ๆ ด้วย แต่พวกมันก็มีข้อเสียเช่นกัน ได้แก่ การทำลายต้นไม้, พืชผล และพืชต่าง ๆ ทั่วโลก และยังกำจัดสัตว์จำนวนมากอย่างสัตว์ครึ่งบกครึ่งน้ำให้หมดไปด้วย

เป็นทั้ง ""คนดี"" และ ""ตัวร้าย""

ดร. เอสเตอร์ กายา ผู้นำโครงการวิจัยที่สวนพฤกษศาสตร์หลวงคิว ซึ่งสำรวจความหลากหลายและวิวัฒนาการ ของเชื้อเห็ดราในโลกนี้ กล่าวว่า เชื้อเห็ดรามีทั้งที่เป็น ""คนดี"" และ ""ตัวร้าย""

""เชื้อเห็ดราชนิดเดียวกัน อาจถูกมองได้ว่าเป็นทั้งอันตราย แต่ก็มีศักยภาพและช่วยให้แก้ปัญหาหลายอย่างได้เช่นกัน""

รายงานนี้ยังได้ระบุถึงช่องว่างหลายอย่างเกี่ยวกับความรู้ของคนเราต่อกลุ่มสิ่งมีชีวิต ซึ่งอาจจะมีคำตอบเกี่ยวกับความมั่นคงทางอาหารอยู่ในนั้นก็ได้ อาณาจักรเห็ดรามีเชื้อโรคที่สร้างความเสียหายต่อพืชผลทางการเกษตรหลายชนิด แต่เชื้อเห็ดราก็ช่วยสร้างสารอาหารและมีบทบาทสำคัญในการกำหนดระดับคาร์บอนไดออกไซด์

""เรามองข้ามเชื้อเห็ดราซึ่งอาจจะทำให้เกิดความเสียหายขึ้นได้"" ศ. วิลลิส กล่าว ""นี่คืออาณาจักรที่เราต้องเริ่มศึกษาอย่างจริงจัง โดยเฉพาะเมื่อมีปัญหาภูมิอากาศโลก และปัญหาอื่น ๆ ที่เรากำลังเผชิญอยู่ตอนนี้""



10 ข้อน่ารู้เกี่ยวกับเชื้อเห็ดรา
1. เชื้อเห็ดราอยู่ในอาณาจักรของมันเอง ซึ่งมีความใกล้เคียงกับอาณาจักรสัตว์มากกว่าอาณาจักรพืช
2. พวกมันมีสารเคมีที่ผนังเซลล์คล้ายกับของกุ้งมังกรและปู
3. เชื้อเห็ดราสามารถช่วยย่อยพลาสติกให้หมดไปภายในเวลาไม่กี่สัปดาห์แทนที่จะใช้เวลาหลายปี
4. มีหลักฐานที่ระบุว่า ยีสต์ซึ่งเป็นเชื้อเห็ดราชนิดหนึ่ง ถูกใช้ผลิตไวน์น้ำผึ้ง( mead) ตั้งแต่ 9,000 ปีก่อน
5. เชื้อเห็ดราอย่างน้อย 350 สายพันธุ์ ถูกมนุษย์นำมาบริโภค รวมถึงเห็ดทรัฟเฟิล ซึ่งมีราคาแพงหลายพันดอลลาร์ต่อชิ้น, คอร์น (quorn) และยังอยู่ในมาร์ไมต์ (ยีสต์ทาขนมปัง) และชีสด้วย
6. ชิ้นส่วนรถยนต์ที่ทำจากพลาสติกจำนวนมาก, ยางสังเคราะห์ และตัวต่อเลโก ทำมาจากกรดอิทาโคนิก (itaconic acid) ที่มาจากเชื้อเห็ดราชนิดหนึ่ง
7. คาดว่าเชื้อเห็ดรา 216 สายพันธุ์ ทำให้เกิดภาพหลอน
8. เชื้อเห็ดรากำลังถูกใช้ในการเปลี่ยนให้ขยะทางการเกษตรกลายเป็นไบโอเอทานอล (bioethanol)
9. ผลิตภัณฑ์ที่ทำจากเชื้อเห็ดราหลายชนิดสามารถนำไปใช้แทนโฟมโพลีสไตรีน (polystyrene foam), หนังสัตว์ และวัสดุก่อสร้างได้
10. การศึกษาดีเอ็นเอพบว่า มีเชื้อเห็ดราหลายพันชนิดอยู่ในตัวอย่างดิน 1 ตัวอย่าง หลายชนิดไม่เป็นที่รู้จักและยังไม่เป็นที่เปิดเผยโดยถูกเรียกว่า ""ทาซามืด"" (dark taxa)


รายงานสภาวะเชื้อเห็ดราโลก มีนักวิทยาศาสตร์มากกว่า 100 คนจาก 18 ประเทศเข้าร่วมศึกษา และค้นพบว่า:

- มีเชื้อเห็ดราชนิดใหม่มากกว่า 200 ชนิดถูกค้นพบในแต่ละปี จากแหล่งต่าง ๆ รวมถึงเล็บมือของมนุษย์
- เชื้อเห็ดราหลายร้อยสายพันธุ์ถูกเก็บมากินเป็นอาหาร โดยตลาดที่ซื้อขายเห็ดกินได้ทั่วโลกมีมูลค่าราว 3.25 หมื่นล้านปอนด์ หรือราว 1.39 ล้านล้านบาท
- มีเชื้อเห็ดราเพียง 56 ชนิดที่ได้รับการประเมินให้จัดอยู่ในบัญชีแดงของ IUCN ซึ่งเป็นบัญชีที่รวบรวมรายชื่อของพืชและสัตว์ที่เสี่ยงต่อการสูญพันธุ์ ขณะที่มีพืชกว่า 25,000 ชนิด และสัตว์ 68,000 ชนิดที่อยู่ในบัญชีนี้

ในการนับจำนวนครั้งล่าสุด มีเชื้อเห็ดราในสหราชอาณาจักรอย่างน้อย 15,000 ชนิด ในจำนวนนี้มีส่วนหนึ่งที่เข้าใกล้การสูญพันธุ์

นักวิทยาศาสตร์ภาคพลเมือง กำลังช่วยกันระบุเชื้อเห็ดราทั่วประเทศ เพิ่มเติมเข้าไปในฐานข้อมูลที่มีการบันทึกใหม่มากกว่า 1,000 ชนิด

ดร. ไบรอัน ดักลาส จากโครงการลอสต์แอนด์ฟาวด์ฟังไจ (Lost and Found Fungi Project) ระบุว่า เชื้อเห็ดรา มีความสวยงามเช่นเดียวกับกล้วยไม้ และมีความสำคัญที่ต้องได้รับการปกป้องเช่นเดียวกัน ""ผมคิดว่า เราจำเป็นต้องให้ความรู้ เชิญชวนผู้คนให้มาชื่นชอบเชื้อเห็ดรา""

ดร. โอลิเวอร์ เอลลิงแฮม กล่าวเพิ่มเติมว่า ""เชื้อเห็ดราเป็นอาณาจักรที่มีความเท่าเทียมกับอาณาจักรพืชและสัตว์ และอาจจะมีความหลกหลายมากกว่าด้วย""
",""
"1190","ขจัดนิ่วในไตด้วยรถไฟเหาะคว้ารางวัล ""อิกโนเบล"" สาขาการแพทย์","Mon, 2018-09-17 08:41","http://www.stkc.go.th/node/1190","วิทยาศาสตร์การแพทย์","https://www.bbc.com/thai/international-45518614","นักวิจัยชาวอเมริกันผู้ค้นพบว่าการนั่งรถไฟเหาะบางแบบช่วยขจัดก้อนนิ่วในไตอย่างได้ผล คว้ารางวัลอันทรงเกียรติสำหรับงานวิจัยทางวิทยาศาสตร์สุดเพี้ยน ""อิกโนเบล"" (Ig Nobel) สาขาการแพทย์ประจำปีนี้ไปครอง

ส่วนงานวิจัยที่ได้รับรางวัลอิกโนเบลในสาขาอื่น ๆ ต่างก็เรียกเสียงฮาได้ไม่แพ้กัน โดยมีทั้งวิธีส่องกล้องตรวจลำไส้ด้วยตนเอง ผลวิจัยที่ชี้ว่าเนื้อมนุษย์มีคุณค่าทางโภชนาการน้อยกว่าเนื้อสัตว์อื่น และการประเมินประสิทธิภาพของตุ๊กตาวูดูในการใช้เวทมนตร์แก้แค้นหัวหน้างาน

ศ. เดวิด วอร์ทิงเกอร์ จากคณะแพทยศาสตร์มหาวิทยาลัย Michigan State University ของสหรัฐฯ ได้รับรางวัลอิกโนเบลสาขาการแพทย์ หลังคนไข้ผู้หนึ่งแจ้งว่าก้อนนิ่วในไตเกิดหลุดออกมา ขณะไปเที่ยวสวนสนุก วอลต์ ดิสนีย์ เวิร์ลด์ ในรัฐฟลอริดา และได้นั่งรถไฟเหาะ Big Thunder Mountain (ภูเขาสายฟ้ายักษ์) หลายรอบ

เพื่อพิสูจน์ว่านี่ไม่ใช่เรื่องบังเอิญ ศ. วอร์ทิงเกอร์ได้ขอให้คนไข้ผู้นี้ลองขึ้นนั่งบนรถไฟเหาะดังกล่าวอีกหลายครั้ง ซึ่งผลปรากฏว่ามีก้อนนิ่วหลุดออกมาทุกครั้ง



ศ. วอร์ทิงเกอร์จึงได้สร้างแบบจำลองของไตและก้อนนิ่วในไตที่เหมือนจริงขึ้นมา แล้วนำไปขึ้นเครื่องเล่นจำพวกรถไฟเหาะตีลังกาอีกหลายแบบ จนพบว่ารถไฟเหาะ Big Thunder Mountain ให้ผลในการรักษาดีที่สุด เนื่องจากมีการสั่นสะเทือน รวมทั้งเคลื่อนที่ขึ้นลงและเอียงข้างซ้ายขวามากกว่าเครื่องเล่นที่มีการตีลังกาหรือพุ่งดิ่งลงมาเป็นระยะทางยาว

ผู้ชนะรางวัลอิกโนเบลในปีนี้

สำหรับรางวัลอิกโนเบลสาขาแพทยศาสตรศึกษา (Medical Education) ดร. อากิระ โฮริอุจิ นายแพทย์ชาวญี่ปุ่นคว้ารางวัลนี้ไปจากการคิดค้นวิธีส่องกล้องตรวจลำไส้ใหญ่ด้วยตนเอง

""คนทั่วไปโดยเฉพาะคนญี่ปุ่นมักจะกลัวการส่องกล้องเข้าไปในร่างกายกันมาก ทำให้ปัจจุบันมีผู้เสียชีวิตจากมะเร็งลำไส้ใหญ่เพิ่มขึ้น ผมจึงพยายามคิดค้นวิธีส่องกล้องที่ง่ายและสะดวกสบายกว่าเดิม"" ดร. โฮริอุจิกล่าว

รางวัลอิกโนเบลสาขาเคมีตกเป็นของนักวิจัยที่ค้นพบว่า น้ำลายของคนเราใช้เป็นสารทำความสะอาดได้ โดยเฉพาะอย่างยิ่งกับพื้นผิวของวัสดุที่ละเอียดอ่อนเสียหายง่าย เช่นสีที่ทาลงบนเซรามิกหรือกับทองคำเปลว

ส่วนทีมนักวิจัยชาวสวีเดนคว้ารางวัลสาขาชีววิทยา โดยพิสูจน์ว่านักชิมไวน์มืออาชีพสามารถบอกได้อย่างแม่นยำว่ามีแมลงวันอยู่ในแก้วไวน์ เพียงอาศัยจมูกดมกลิ่นเอาเท่านั้น
",""
"1189","แผนที่จีโนมข้าวสาลี: เทคโนโลยีผลิตอาหารเลี้ยงโลก","Mon, 2018-09-17 08:38","http://www.stkc.go.th/node/1189","วิทยาศาสตร์สิ่งแวดล้อม","https://www.bbc.com/thai/features-45523853","ทีมนักวิทยาศาสตร์นานาชาติประสบความสำเร็จในการทำแผนที่จีโนม หรือข้อมูลพันธุกรรมทั้งหมดของข้าวสาลี ซึ่งจะช่วยเปิดทางไปสู่การดัดแปลงพันธุกรรมเพื่อพัฒนาข้าวสาลีพันธุ์ใหม่ ๆ ที่จะให้ผลผลิตมากขึ้น มีความทนทานต่อโรคต่าง ๆ และการเปลี่ยนแปลงสภาพอากาศในอนาคต

ทีมนักวิจัยใช้เวลาถึง 13 ปี ในการจัดลำดับชุดพันธุกรรมข้าวสาลีพันธุ์ Triticum aestivum ที่เพาะปลูกกันอย่างแพร่หลายมากที่สุดในโลก ซึ่งแสดงให้เห็นว่าจีโนมข้าวสาลีมียีนทั้งหมด 107,891 ตัว โดยจีโนมที่มีความซับซ้อนมีอยู่ 16,000 ล้านคู่เบสของโครงสร้างของสารพันธุกรรมหรือดีเอ็นเอ (DNA) ซึ่งใหญ่กว่าจีโนมของมนุษย์กว่า 5 เท่า

 

การทำแผนที่จีโนมนี้จะเป็นประโยชน์อย่างมหาศาลต่อการเร่งพัฒนาพันธุ์ข้าวสาลีใหม่ ๆ เพราะจะช่วยให้นักวิทยาศาสตร์สามารถคัดเลือกพันธุ์ ควบคุมการเติบโต ดัดแปลงยีนให้ทนต่อความร้อน รวมทั้งเพิ่มผลผลิตและคุณภาพของสารอาหารในข้าวสาลี

ข้าวสาลีถือเป็นหนึ่งในพืชเศรษฐกิจที่สำคัญที่สุด เพราะเป็นแหล่งพลังงานราว 20% ของพลังงานที่มนุษย์บริโภคทั้งหมด องค์การสหประชาชาติ (ยูเอ็น) ชี้ว่ายอดการผลิตข้าวสาลีจะต้องเพิ่มขึ้นอีก 60% ภายในปี 2050 เพื่อให้เพียงพอกับความต้องการที่เพิ่มขึ้นของประชากรโลก
",""
"1188","ขยะพลาสติกชิ้นเล็กเพียงชิ้นเดียวทำให้เต่าทะเลถึงตายได้","Mon, 2018-09-17 08:36","http://www.stkc.go.th/node/1188","วิทยาศาสตร์สิ่งแวดล้อม","https://www.bbc.com/thai/international-45518623","

 

ผลวิจัยล่าสุดจากออสเตรเลียชี้ว่า ขยะพลาสติกในมหาสมุทรก่อความเสียหายร้ายแรงต่อความอยู่รอดของสัตว์ทะเลมากกว่าที่คาดกันไว้ โดยในกรณีของเต่าทะเลนั้น การกินขยะพลาสติกเล็ก ๆ เข้าไปเพียงชิ้นเดียว เพิ่มความเสี่ยงที่จะต้องตายให้สูงขึ้นถึง 22% เลยทีเดียว

ทีมนักวิจัยวิทยาศาสตร์ทางทะเล จากองค์การวิจัยวิทยาศาสตร์และอุตสาหกรรมแห่งเครือจักรภพ (CSIRO) สำนักงานออสเตรเลีย ตีพิมพ์ผลการศึกษาข้างต้นในวารสาร Scientific Reports หลังได้ติดตามศึกษาชีวิตของเต่าทะเลในรัฐควีนส์แลนด์มาระยะหนึ่ง โดยได้มีการผ่าซากเต่าทะเลและลูกเต่าที่ตายแล้วซึ่งถูกคลื่นซัดมาเกยหาดเกือบ 250 ตัวด้วย

ผลการวิเคราะห์พบว่า เต่าทะเลที่กลืนพลาสติกลงท้องไป 1 ชิ้น มีความเสี่ยงจะต้องตายจากภาวะทางเดินอาหารอุดตันหรืออวัยวะภายในได้รับบาดเจ็บเพิ่มขึ้นถึง 22% ส่วนเต่าที่กินพลาสติกเข้าไป 14 ชิ้น ความเสี่ยงดังกล่าวจะพุ่งสูงขึ้นอีกเป็น 50% และเมื่อใดที่ในท้องเต่ามีพลาสติกรวมกันเกินกว่า 200 ชิ้น เต่าตัวนั้นจะต้องเสียชีวิตลงอย่างแน่นอนโดยไม่มีทางแก้ไขหรือรักษาได้

 

ทีมผู้วิจัยคาดว่าครึ่งหนึ่งของเต่าทะเลทั่วโลกได้กลืนกินขยะพลาสติกเข้าไปบ้างแล้ว โดยลูกเต่าที่เพิ่งฟักออกจากไข่และเต่าอายุน้อยมีความเสี่ยงที่จะกินพลาสติกและตายลงสูงกว่าเต่าในวัยผู้ใหญ่ที่มีอายุมากกว่า เนื่องจากความอ่อนประสบการณ์ในการแยกแยะสิ่งที่เป็นอาหาร

การที่ลูกเต่ามักจะลอยไปตามกระแสคลื่นที่พัดพามันออกห่างจากฝั่ง ยังทำให้มีโอกาสพบกับแพขยะในมหาสมุทรมากกว่าเต่าที่โตแล้ว ซึ่งมักจะหาหญ้าทะเลและสัตว์น้ำมีเปลือกแข็งกินอยู่ตามชายฝั่ง

เต่าทะเลสามารถมีอายุยืนได้ถึง 80 ปี ซึ่งในระหว่างนั้นจะมีช่วงวัยเจริญพันธุ์ที่ยาวนานหลายสิบปี การที่ลูกเต่าจำนวนมากต้องมาตายลงก่อนถึงวัยเจริญพันธุ์นั้น นับว่าเสี่ยงต่อความอยู่รอดของเผ่าพันธุ์เต่าทะเลในอนาคตเป็นอย่างยิ่ง

ดร. บริตตา เดนีส ฮาร์เดสตี หัวหน้าทีมวิจัยระบุว่า ""เต่าทะเลมีอายุยืนเกือบร้อยปี แต่ถ้าเกิดมีพลาสติกชิ้นเล็ก ๆ เข้าไปอุดตันลำไส้ พวกมันจะไม่สามารถสำรอกออกได้ พลาสติกแค่ชิ้นเดียวก็เพียงพอที่จะทำให้เต่าทะเลตายได้แล้ว"" ดร. ฮาร์เดสตี กล่าว
",""
"1187","การผัดวันประกันพรุ่งเป็นเรื่องการจัดการ ""อารมณ์"" ไม่ใช่ ""เวลา""","Mon, 2018-09-17 08:34","http://www.stkc.go.th/node/1187","วิทยาศาสตร์การแพทย์","https://www.bbc.com/thai/features-45526379","ผลวิจัยชี้ว่าคนจะมีนิสัยชอบผัดวันประกันพรุ่งหรือไม่นั้น ขึ้นอยู่กับลักษณะการก่อตัวของสมองของแต่ละคน และเป็นเรื่องของการบริหารอารมณ์มากกว่าการบริหารเวลา

นักวิจัยซึ่งเผยแพร่งานวิจัยในวารสาร Psychological Science ศึกษาเรื่องนี้โดยการใช้แบบสำรวจและสแกนสมองคน 264 คน เพื่อดูว่าเป็นคนที่มีแนวโน้มจะรีบจัดการกับภารกิจตรงหน้าอย่างรวดเร็วแค่ไหน นักวิจัยพบว่ามีสมองอยู่สองส่วนที่เป็นตัวกำหนดว่าเราจะลงมือทำภารกิจตรงหน้าให้เสร็จ หรือเลื่อนเวลาออกไปเรื่อย ๆ

งานวิจัยพบว่าคนที่ชอบผัดวันประกันพรุ่งนั้น มีสมองส่วนที่เรียกว่า อมิกดาลา (amygdala) ซึ่งมีลักษณะคล้ายเมล็ดอัลมอนด์ ทำหน้าที่ควบคุมเหตุผลและอารมณ์ ใหญ่กว่า และการเชื่อมต่อของสมองส่วนที่เรียกว่าอมิกดาลา กับส่วนล่างของสมองบริเวณที่เรียกว่า anterior cingulate cortex ไม่ดีเท่าคนอื่น ซึ่งจะมีผลให้สามารถจัดการกับอารมณ์และสิ่งเร้าที่เข้ามารบกวนน้อยกว่า อันจะส่งผลต่อความแน่วแน่ในการจัดการกับภารกิจตรงหน้า

แอร์ฮัน เก็นค์ หนึ่งในผู้เขียนงานวิจัยนี้ ซึ่งประจำอยู่ที่มหาวิทยาลัยรัว เมืองโบคุม ระบุว่า คนที่มีสมองส่วนอมิกดาลาใหญ่กว่าคนอื่นอาจจะวิตกกังวลว่าหากตัวเองลงมือทำอะไรแล้วจะเกิดผลลัพธ์ที่ไม่ดีตามมา ดังนั้นคนเหล่านี้จึงมีแนวโน้มที่จะลังเลและผัดวันประกันพรุ่ง",""
"1186","เทคโนโลยีรักษาความปลอดภัย: ระบบควันไล่โจรขึ้นบ้าน","Mon, 2018-09-17 08:33","http://www.stkc.go.th/node/1186","วิศวกรรมศาสตร์และเทคโนโลยี","https://www.bbc.com/thai/features-45534129","""หากโจรมองไม่เห็น พวกเขาก็เอาอะไรไปไม่ได้"" นี่คือแนวคิดที่อยู่เบื้องหลังการพัฒนา ZeroVision อุปกรณ์รักษาความปลอดภัยที่จะช่วยจัดการกับปัญหาตีนแมวย่องเบาเข้าไปลักทรัพย์ตามบ้านเรือน ด้วยการปล่อยควันหนาทึบเมื่อตรวจจับว่ามีผู้บุกรุกเข้าบ้าน

บริษัทผู้ผลิตบอกว่า แม้นี่อาจไม่ใช่นวัตกรรมใหม่ แต่การนำอุปกรณ์ปล่อยควันมาใช้กับระบบบ้านอัจฉริยะถือเป็นมิติใหม่ในการรักษาความปลอดภัย โดย ZeroVision จะตรวจจับผู้ที่บุกรุกเข้าบ้าน จากนั้นระบบจะส่งข้อมูลไปยังเจ้าหน้าที่ที่ตรวจสอบความปลอดภัยผ่านกล้องวงจรปิด และเมื่อเห็นว่ามีผู้บุกรุก เจ้าหน้าที่จะสั่งการให้ระบบปล่อยควันหนาทึบออกมาในห้องที่มีการติดตั้งระบบนี้ ซึ่งจะปิดกั้นทัศนวิสัยอย่างสิ้นเชิงภายใน 45 วินาที บริษัทผู้ผลิตอ้างว่าควันจะหายไปภายใน 45 นาทีและไม่ทิ้งสารตกค้างใด ๆ ภายในบ้าน",""
"1185","แบคทีเรียในน้ำลายหมีสีน้ำตาลอาจเป็นยาปฏิชีวนะชนิดใหม่","Mon, 2018-09-17 08:31","http://www.stkc.go.th/node/1185","วิทยาศาสตร์การแพทย์","https://www.bbc.com/thai/features-45539040","ในบรรดาเชื้อแบคทีเรียหลากหลายชนิดที่อยู่ในน้ำลายของหมีสีน้ำตาลพันธุ์ไซบีเรียตะวันออก (East Siberian brown bear) มีอยู่อย่างน้อยชนิดหนึ่งที่อาจนำไปพัฒนาเป็นยาปฏิชีวนะขนานใหม่ ซึ่งจะสามารถต้านทานเชื้อดื้อยาชนิดรุนแรงหรือซูเปอร์บั๊ก (Superbug) ได้

ทีมนักวิทยาศาสตร์จากมหาวิทยาลัยรัตเจอร์สของสหรัฐฯ ตีพิมพ์ผลการค้นพบข้างต้นลงในวารสาร PNAS โดยระบุว่าได้ใช้เทคโนโลยีใหม่ล่าสุด แยกแยะเชื้อแบคทีเรียนับแสนชนิดในน้ำลายของหมีออกจากกัน โดยให้เชื้อแต่ละชนิดพันธุ์แยกกันเกาะอยู่กับหยดน้ำมันเล็ก ๆ เพื่อสะดวกต่อการตรวจสอบว่าแบคทีเรียชนิดใดจะมีความสามารถต้านทานเชื้อดื้อยาได้บ้าง

น้ำลายคนปรับตัวตามชนิดอาหาร ช่วยให้ของไม่อร่อยรสชาติดีขึ้น
ขจัดนิ่วในไตด้วยรถไฟเหาะคว้ารางวัล ""อิกโนเบล"" สาขาการแพทย์
การที่นักวิทยาศาสตร์เลือกเอาหมีสีน้ำตาลพันธุ์ไซบีเรียตะวันออกมาศึกษา เพื่อค้นหาเชื้อแบคทีเรียที่เป็นประโยชน์นั้น เนื่องจากสัตว์ป่าที่อยู่ในสภาพแวดล้อมห่างไกลจากความเจริญและมนุษย์ น่าจะมีระบบชีวนิเวศจุลชีพ (Microbiome) หรือการดำรงอยู่ร่วมกันของจุลินทรีย์หลากหลายชนิดในร่างกายที่แตกต่างออกไปและยังไม่ถูกปนเปื้อน ซึ่งลักษณะพิเศษนี้ช่วยให้สัตว์ป่ามีภูมิต้านทานเชื้อโรคร้ายที่อยู่รอบตัวได้

Image copyrightSPL
ผลการตรวจสอบเบื้องต้นปรากฏว่า มีเชื้อแบคทีเรียชนิดหนึ่งในน้ำลายของหมีสีน้ำตาล ไม่มีเชื้ออันตรายอย่าง Staphylococcus aureus มาอาศัยร่วมอยู่ด้วย แสดงว่าแบคทีเรียชนิดนี้สามารถฆ่าเชื้ออันตรายดังกล่าว ซึ่งเป็นเชื้อดื้อยาปฏิชีวนะเมทิซิลลิน หรือที่เรียกกันว่าเชื้อ MRSA ซึ่งกำลังเป็นปัญหาใหญ่ของวงการสาธารณสุขทั่วโลกนั่นเอง

ศ. คอนสแตนติน เซเวรินอฟ ผู้นำทีมวิจัยบอกว่า จำเป็นต้องจับหมีสีน้ำตาลพันธุ์ดังกล่าวมาจากถิ่นอาศัยในป่าลึก เพื่อเก็บตัวอย่างน้ำลาย ก่อนจะปล่อยคืนสู่ธรรมชาติดังเดิม เพราะไม่อาจใช้หมีในสวนสัตว์ที่กินอาหารและอยู่ในสภาพแวดล้อมที่ทำให้ระบบชีวนิเวศจุลชีพในร่างกายเปลี่ยนแปลงไปจากตอนเป็นสัตว์ป่าแล้ว

""เทคโนโลยีใหม่ล่าสุดที่เราใช้แยกแยะเชื้อแบคทีเรียนับแสนชนิดในน้ำลายของหมีออกจากกัน ทำให้ค้นพบเชื้อแบคทีเรียที่มีศักยภาพในการเป็นยาปฏิชีวนะขนานใหม่ได้อย่างรวดเร็ว เทคนิคนี้จะปูทางไปสู่การค้นหายาปฏิชีวนะรุ่นใหม่จากสัตว์ป่า ซึ่งจะทรงประสิทธิภาพในการฆ่าเชื้อดื้อยาได้ดีกว่าเดิม"" ศ. เซเวรินอฟกล่าว
",""
"1170","[การทดลอง] น้ำเดินได้","Thu, 2018-08-23 03:17","http://www.stkc.go.th/node/1170","วิทยาศาสตร์ธรรมชาติ","https://www.youtube.com/watch?v=pg3_82Q92s8","


มาทำการทดลองสุดเจ๋งกันดีกว่า!!
เพียงใช้แค่อุปกรณ์ภายในบ้าน แต่ผลลัพธ์น่าตื่นเต้น กับการทดลอง ""น้ำเดินได้"" จะมีวิธีการอย่างไร มาดูกันครับ

อุปกรณ์ 
1. กระดาษทิชชู่ 
2. แก้วน้ำ 
3. สีผสมอาหาร 
4. น้ำเปล่า

วิธีการทดลอง 
1. นำสีผสมอาหารแต่ละสีมาผสมกับน้ำ โดยใส่แก้วละ 1 สี 
2. วางกระดาษทิชชู่ให้ปลายทั้งสองข้างจุ่มน้ำทั้งสองแก้ว 
3. รอเวลาผ่านไป น้ำจะเดินทางจากแก้วหนึ่งไปอีกแก้วหนึ่ง ผ่านกระดาษทิชชู่

ทำไมถึงเป็นเช่นนั้น? เนื่องจากกระดาษทิชชู่มีคุณสมบัติ Capillary Action (การซึมผ่านรูเล็กๆ) เพราะทำมาจากเยื่อต้นไม้ จึงใช้หลักการเดียวกันกับที่พืชลำเลียงน้ำจากพื้นดิน ไปสู่ส่วนต่างๆ ได้นั่นเอง

#STKC
",""
"1162","4 เรื่องจริงของฉลามยักษ์ “เม็กกาโลดอน” ที่ต่างจากหนังดังอย่างสิ้นเชิง","Thu, 2018-08-16 09:46","http://www.stkc.go.th/node/1162","วิทยาศาสตร์ธรรมชาติ","https://www.bbc.com/thai/features-45185462","

ตำนานของฉลามยักษ์ยุคดึกดำบรรพ์ ""เม็กกาโลดอน"" ที่มีขนาดมหึมาและล่าวาฬเป็นอาหาร กลับมาอยู่ในความสนใจของผู้คนอีกครั้ง หลังภาพยนตร์แนวสยองขวัญเรื่อง The Meg ออกฉาย แต่ภาพลักษณ์และเรื่องราวของฉลามที่สูญพันธ์ไปแล้วหลายล้านปีนี้ ถูกนำเสนอใหม่โดยไม่ตรงกับข้อเท็จจริงทางวิทยาศาสตร์นัก

สูญพันธุ์ไปแล้วแน่หรือ ?

มีหลักฐานยืนยันว่าเม็กกาโลดอนซึ่งเรียกได้ว่าเป็นไดโนเสาร์แห่งเผ่าพันธุ์ฉลาม ได้สูญพันธุ์ไปจากโลกเมื่อราว 2.6 ล้านปีก่อน แต่ก็ยังคงมีข่าวเล่าลือในยุคปัจจุบันว่ามีผู้พบเห็นฉลามขนาดใหญ่ผิดสังเกตในน่านน้ำหลายแห่ง ซึ่งภาพยนตร์เรื่อง The Meg ได้นำมาเป็นท้องเรื่องที่เล่าขานว่า ยังคงมีเม็กกาโลดอนรอดชีวิตและดำรงเผ่าพันธุ์มาจนถึงปัจจุบัน โดยหลบซ่อนอยู่ในมหาสมุทรลึกนอกชายฝั่งของประเทศจีน

อย่างไรก็ตาม ดร. คาตาลีนา ปีเมียนโต ผู้เชี่ยวชาญทางบรรพชีวินวิทยาจากมหาวิทยาลัยสวอนซีของสหราชอาณาจักรบอกว่า เม็กกาโลดอนนั้นได้สูญพันธุ์ไปแล้วอย่างสิ้นเชิง โดยไม่ต้องสงสัยเลยว่าข่าวเรื่องการพบเห็นฉลามยักษ์นั้นล้วนเป็นเรื่องโกหกหลอกลวงทั้งสิ้น

""เรามีหลักฐานที่ชี้ว่าเม็กกาโลดอนน่าจะอาศัยและหากินในน้ำตื้นใกล้ชายฝั่ง โดยเฉพาะส่วนที่ลึกไม่เกิน 200 เมตร ซึ่งหากพวกมันยังคงมีชีวิตอยู่จริง จะต้องมีผู้พบเห็นได้บ่อยครั้งกว่านี้ และเห็นได้ชัดเจนจนสามารถบันทึกภาพไว้ได้แล้ว"" ดร. ปีเมียนโตกล่าว

""เม็กกาโลดอนไม่ได้หลบซ่อนตัวอยู่แต่ในส่วนลึกของมหาสมุทรอย่างที่คนทั่วไปเข้าใจกัน พวกมันใช้บริเวณน้ำตื้นอย่างเช่นอ่าวปานามาเป็นแหล่งอนุบาลลูกที่ยังเล็กอยู่ด้วย โดยเราพบฟอสซิลฟันของเม็กกาโลดอนที่ยังไม่โตเต็มวัยจำนวนมากในน้ำตื้น""

Image copyrightGETTY IMAGES

คำบรรยายภาพฉลามวาฬอาจโตเต็มที่จนมีขนาดเท่ากับเม็กกาโลดอนได้ แต่พวกมันกินแพลงก์ตอนเป็นอาหารเท่านั้น

ตัวใหญ่แค่ไหนกันแน่ ?

เรื่องราวในภาพยนตร์ระบุว่าเม็กกาโลดอนมีขนาดใหญ่ราว 22-27 เมตร ซึ่งเกินความเป็นจริงไปมาก เนื่องจากการคาดคะเนขนาดและรูปร่างของมันจากฟอสซิลฟันขนาดใหญ่ที่สุดที่เหลืออยู่ ซึ่งมีความยาว 16.8 เซนติเมตร ทำให้ประมาณได้ว่าเม็กกาโลดอนน่าจะมีขนาด 16-18 เมตร เท่ากับรถบัสสองชั้นจำนวนสองคันต่อกัน และอาจมีน้ำหนักได้ถึง 100 ตัน

การที่โครงกระดูกของฉลามส่วนใหญ่เป็นกระดูกอ่อน ทำให้แทบไม่หลงเหลืออวัยวะที่แข็งพอจนสามารถกลายเป็นฟอสซิลให้เราศึกษาได้ การคาดคะเนว่าเม็กกาโลดอนมีรูปร่างอย่างไรแน่จึงทำได้ยาก แม้คนส่วนใหญ่และภาพยนตร์ฮอลลีวูดจะจินตนาการให้มันมีลักษณะคล้ายฉลามขาว (Great white shark) ที่ตัวใหญ่ขึ้น 30 เท่า แต่ก็อาจจะไม่ถูกต้องนัก



เม็กกาโลดอนกินคนหรือเปล่า ?

หลักฐานจากรอยกัดบนฟอสซิลกระดูกวาฬและโลมาที่มีชีวิตอยู่ในยุคเดียวกับเม็กกาโลดอนชี้ว่า พวกมันคืออาหารของฉลามยักษ์ดึกดำบรรพ์นี้อย่างแน่นอน ซึ่งดร.ปีเมียนโตเห็นว่าเม็กกาโลดอนมีความสามารถในการหาอาหารที่น่าทึ่ง เพราะร่างกายที่ใหญ่โตต้องการอาหารปริมาณมากในแต่ละวัน

อย่างไรก็ตาม ดร. ปีเมียนโตคาดว่าขนาดตัวที่ใหญ่มหึมา ไม่น่าจะทำให้เม็กกาโลดอนมีนิสัยเป็นผู้ล่าที่ว่องไวมากนัก แต่อาจจะเป็นนักกินซากตัวฉกาจมากกว่า ""ฉลามเป็นเผ่าพันธุ์นักฉวยโอกาส ถ้ามันเจอสัตว์ที่ล่าได้ก็จะล่า แต่ถ้าเจอซากก็ไม่ลังเลที่จะกินเหมือนกัน หากเม็กกาโลดอนยังมีชีวิตอยู่ มนุษย์อาจเป็นมื้ออาหารที่เล็กน้อยเกินไปจนไม่คุ้มที่จะใช้พลังงานออกล่า""

ทำไมจึงสูญพันธุ์ ?

หลายคนอาจคิดว่าขนาดตัวที่ใหญ่เกินไปทำให้เม็กกาโลดอนหมดไปจากโลก แต่ที่จริงแล้วนักบรรพชีวินวิทยาพบว่า เรื่องนี้มีความเกี่ยวข้องกับเหตุการณ์ที่ระดับน้ำทะเลเปลี่ยนแปลงอย่างกะทันหันเมื่อหลายล้านปีก่อนมากกว่า

การที่ระดับน้ำทะเลลดลงส่งผลกระทบอย่างรุนแรงต่อระบบนิเวศชายฝั่งที่เม็กกาโลดอนอาศัยอยู่ ทำให้พื้นที่ในการหาอาหารมีไม่เพียงพอ จนสัตว์ทะเลยุคโบราณ 36% ซึ่งรวมถึงฉลาม เต่า วาฬและโลมาหลายชนิดพันธุ์ต้องตายลง หลังเหตุการณ์ดังกล่าวเกิดขึ้นไม่กี่ล้านปี เปิดทางให้ฉลามขาวมีวิวัฒนาการขึ้นมาแทนจนเป็นยอดนักล่าแห่งท้องทะเลในปัจจุบัน
",""
"1161","ตั้งท้องลูกแต่ละคนทำเซลล์ร่างกายแม่ชราลงได้ถึง 2 ปี","Thu, 2018-08-16 09:44","http://www.stkc.go.th/node/1161","วิทยาศาสตร์สุขภาพ","https://www.bbc.com/thai/features-45009455","

ผลการศึกษาล่าสุดจากมหาวิทยาลัยนอร์ทเวสเทิร์นของสหรัฐฯ ยืนยันว่า ความเชื่อเรื่องที่แม่จะมีสุขภาพเสื่อมถอยและดูแก่ขึ้นกว่าอายุตามปีเกิดหลังมีลูกนั้นเป็นความจริง โดยการตั้งครรภ์คลอดบุตรแต่ละครั้งสามารถเร่งให้เซลล์ร่างกายชราลงกว่าเดิมได้ราว 0.5 - 2 ปี

ก่อนหน้านี้เคยมีผลการศึกษาของมหาวิทยาลัยจอร์จเมสันในสหรัฐฯ ซึ่งชี้ว่าการมีลูกกับเขาคนหนึ่งทำให้แม่ต้องแก่ชราลงกว่าเดิมในระดับเซลล์ถึง 11 ปี เนื่องจากเทโลเมียร์ (Telomere) ซึ่งเป็นดีเอ็นเอส่วนปลายในโครโมโซมของแม่หดสั้นลง จนมีความยาวเท่ากับของคนที่มีอายุมากกว่า และยิ่งมีบุตรมากคนขึ้นเท่าไหร่ เทโลเมียร์ก็จะยิ่งสั้นลงเท่านั้น

เป็นที่ทราบกันว่า ความยาวของเทโลเมียร์นั้นเชื่อมโยงกับสุขภาวะของร่างกายในระยะยาว รวมทั้งสามารถเป็นเครื่องบ่งบอกถึงอายุขัยของคนเราด้วย

ในครั้งนี้ทีมนักวิทยาศาสตร์ของมหาวิทยาลัยนอร์ทเวสเทิร์นได้วิเคราะห์ตัวอย่างเลือดของหญิงชาวฟิลิปปินส์ 800 คน ซึ่งมีอายุระหว่าง 20-22 ปี เพื่อหาร่องรอยของความชราในระดับเซลล์ที่น่าจะเกิดขึ้น เนื่องจาก 40% ของหญิงเหล่านี้ต่างก็มีบุตรแล้วตั้งแต่ 1-5 คน

ผลปรากฏว่าหญิงที่ผ่านการตั้งครรภ์มีลูกในกลุ่มนี้ มีทั้งเทโลเมียร์ที่หดสั้นลง และมีร่องรอยทางเคมีของกระบวนการเอพิเจเนติกส์ (Epigenetics marker)บนดีเอ็นเอด้วย ซึ่งร่องรอยนี้จะทำให้การแสดงออกของยีนเปลี่ยนไปได้ทั้งที่ไม่มีการเปลี่ยนแปลงรหัสพันธุกรรม

Image copyrightSCIENCE PHOTO LIBRARY

ทีมผู้วิจัยชี้ว่า ความเปลี่ยนแปลงทางชีวเคมีที่พบทั้งสองประการข้างต้น มีความคล้ายคลึงกับที่เกิดขึ้นในร่างกายของหญิงที่แก่ชรากว่า ซึ่งเป็นผลมาจากกระบวนการทางชีวภาพ โดยไม่เกี่ยวข้องกับปัจจัยเรื่องฐานะทางสังคมและเศรษฐกิจ ที่อาจทำให้แม่มีความเครียดในการตั้งครรภ์และเลี้ยงดูลูกจนอ่อนล้าและชราลงอย่างรวดเร็วแต่อย่างใด

อย่างไรก็ตาม ร่างกายของแม่หลังคลอดซึ่งแก่ชราลงถึงระดับเซลล์นี้ กลับมีสภาพที่ต่างออกไปอย่างสิ้นเชิงในระหว่างการตั้งครรภ์ ซึ่งทีมผู้วิจัยพบว่าเทโลเมียร์และร่องรอยทางเอพิเจเนติกส์ในดีเอ็นเอของแม่ถูกย้อนวัยให้อ่อนเยาว์ขึ้นในการตั้งครรภ์ทุกครั้ง ไม่ว่าแม่จะมีอายุมากขึ้นเท่าใดก็ตาม

ทีมผู้วิจัยระบุในรายงานซึ่งตีพิมพ์ในวารสาร Scientific Reports ว่า ""นี่อาจเป็นผลจากความเปลี่ยนแปลงของฮอร์โมนและภูมิคุ้มกันร่างกายของหญิงมีครรภ์ ที่ปรับตัวให้สอดรับกับการเติบโตของทารกก็เป็นได้""
",""
"1160","พีระมิดแห่งกีซารวมศูนย์พลังแม่เหล็กไฟฟ้าไว้ที่ห้องภายในได้","Thu, 2018-08-16 09:43","http://www.stkc.go.th/node/1160","วิทยาศาสตร์ฟิสิกส์","https://www.bbc.com/thai/features-45019159","

ผลการศึกษาทางทฤษฎีของทีมนักฟิสิกส์นานาชาติชี้ว่า มหาพีระมิดแห่งกีซา (Great Pyramid of Giza )หนึ่งในสิ่งมหัศจรรย์ของโลกยุคโบราณที่ประเทศอียิปต์ สามารถรวมศูนย์พลังงานแม่เหล็กไฟฟ้าให้มีความเข้มขึ้นที่บริเวณใต้ส่วนฐานและห้องหับต่าง ๆ ภายในได้

รายงานการวิจัยซึ่งตีพิมพ์ในวารสาร Journal of Applied Physics ระบุว่า ทีมนักฟิสิกส์นานาชาติได้คำนวณและสร้างแบบจำลองคอมพิวเตอร์ขึ้น เพื่อทดสอบว่าโครงสร้างของมหาพีระมิดแห่งนี้จะตอบสนองต่อคลื่นแม่เหล็กไฟฟ้า เช่นแสงอาทิตย์ คลื่นไมโครเวฟ คลื่นวิทยุ และสัญญาณ WiFi อย่างไร

ดร. แอนเดรย์ เยฟลูคิน จากมหาวิทยาลัย ITMO ของรัสเซีย หนึ่งในทีมผู้วิจัยบอกว่า ""เราตั้งสมมติฐานว่าไม่มีช่องว่างภายในพีระมิดที่ยังค้นหาไม่พบ และตัวพีระมิดมีคุณสมบัติแบบหินปูนกระจายอยู่อย่างสม่ำเสมอทั้งภายในและภายนอก จากนั้นจึงมาคำนวณว่ารูปทรงพีระมิดจะทำให้เกิดการกระจายหรือดูดซับพลังงานจากคลื่นแม่เหล็กไฟฟ้าอย่างไร รวมทั้งมีการสั่นพ้อง (Resonance) ของคลื่นเกิดขึ้นหรือไม่""

ผลจากการทดสอบทางทฤษฎีพบว่า โครงสร้างของมหาพีระมิดแห่งกีซาสามารถรวบรวมพลังงานจากคลื่นแม่เหล็กไฟฟ้าให้มีความเข้มขึ้นเป็นพิเศษที่ด้านในและด้านใต้ของส่วนฐาน

การแผ่คลื่นแม่เหล็กไฟฟ้านั้นมีอยู่ทั่วไปรอบตัวเรา และมีบทบาทสำคัญต่อชีวิตประจำวันของมนุษย์ในหลายด้าน การใช้รูปทรงพีระมิดเข้ามาปรับปรุงการใช้งานคลื่นแม่เหล็กไฟฟ้าให้มีประสิทธิภาพสูงขึ้น นับว่ามีความเป็นไปได้สูง เช่นการก่อสร้างอาคารให้มีส่วนยอดแหลมขึ้น ก็อาจทำให้จุดอับของสัญญาณ WiFi ภายในห้องต่าง ๆ ลดลงได้



คำบรรยายภาพ(ภาพจากฝีมือศิลปิน) ผลการทดสอบทางทฤษฎีครั้งนี้พบว่า โครงสร้างของมหาพีระมิดแห่งกีซาสามารถรวบรวมพลังงานจากคลื่นแม่เหล็กไฟฟ้าให้มีความเข้มขึ้นเป็นพิเศษที่ด้านในและด้านใต้ของส่วนฐาน

แม้บางคนอาจจินตนาการไปว่า ชาวอียิปต์โบราณสร้างสุสานรูปทรงพีระมิดเพื่อให้คลื่นสัญญาณการติดต่อระหว่างผู้ตายกับโลกหน้าเป็นไปโดยสะดวก แต่ทีมนักฟิสิกส์ผู้ทำการศึกษาบอกว่า การเลือกสร้างสุสานรูปทรงพีระมิดน่าจะเป็นเรื่องบังเอิญ โดยชาวอียิปต์โบราณอาจไม่ได้ล่วงรู้ถึงความลับทางวิทยาศาสตร์ในข้อนี้มาก่อน

ทีมผู้วิจัยยังบอกว่าการศึกษารูปทรงพีระมิดตามแนวทางของฟิสิกส์สมัยใหม่ จะเป็นประโยชน์ต่อวิทยาการในอนาคตอย่างแน่นอน เช่นการคิดค้นวัสดุที่ประกอบด้วยอนุภาครูปทรงพีระมิดขนาดเล็กระดับนาโน ซึ่งอาจนำไปใช้งานเพื่อสร้างอุปกรณ์ตรวจจับสัญญาณขนาดจิ๋ว (นาโนเซนเซอร์)และเซลล์สุริยะที่มีประสิทธิภาพสูงได้
",""
"1159","ดาวอังคารมีคาร์บอนไดออกไซด์ไม่พอให้สร้างชั้นบรรยากาศขึ้นใหม่","Thu, 2018-08-16 09:42","http://www.stkc.go.th/node/1159","ดาราศาสตร์","https://www.bbc.com/thai/features-45033469","

ทีมนักดาราศาสตร์ขององค์การบริหารการบินและอวกาศแห่งชาติสหรัฐฯหรือนาซา เผยผลการศึกษาล่าสุดที่ชี้ว่า มนุษย์ไม่มีทางจะสร้างหรือปรับเปลี่ยนสภาพบรรยากาศ (Terraforming) บนดาวอังคาร เพื่อให้เหมาะสมกับการตั้งอาณานิคมนอกโลกได้ เนื่องจากปริมาณคาร์บอนไดออกไซด์บนดาวแห่งนี้มีไม่เพียงพอ

มีการตีพิมพ์รายงานการวิจัยดังกล่าวในวารสาร Nature Astronomy โดยระบุว่าผลวิเคราะห์ข้อมูลที่ได้จากภารกิจสำรวจดาวอังคารตลอด 20 ปีที่ผ่านมา บ่งบอกชัดว่าแหล่งกักเก็บคาร์บอนไดออกไซด์บนดาวอังคารทั้งหมดนั้น มีไม่เพียงพอที่จะทำให้ความดันบรรยากาศของดาวอังคาร ซึ่งคิดเป็นเพียง 0.6% ของความดันบรรยากาศบนโลก ปรับตัวเพิ่มขึ้นอย่างมีนัยสำคัญได้

ผลการวิจัยครั้งนี้เท่ากับดับความฝันของนายอีลอน มัสก์ นักธุรกิจผู้บุกเบิกโครงการขนส่งอวกาศคนสำคัญ ซึ่งเคยประกาศไว้ครั้งแรกเมื่อปี 2015 ว่าเขามีแผนการให้มนุษย์ย้ายถิ่นฐานไปยังดาวอังคาร โดยวิธีที่เร็วที่สุดในการทำให้คนเราอาศัยอยู่บนดาวแห่งนี้ได้ คือต้องสร้างชั้นบรรยากาศที่คล้ายคลึงกับโลกขึ้นมา

นายมัสก์เสนอให้ทิ้งระเบิดไฮโดรเจนอานุภาพร้ายแรงที่ขั้วเหนือและขั้วใต้ของดาวอังคาร เพื่อให้คาร์บอนไดออกไซด์ที่อยู่ในรูปของน้ำแข็งแห้งกลายเป็นไอและก่อตัวเป็นชั้นบรรยากาศที่หนาขึ้น หลังจากนั้นปฏิกิริยาเรือนกระจกที่เกิดติดตามมาจะทำให้อุณหภูมิเพิ่มสูง จนสามารถเก็บกักน้ำในรูปของเหลวที่พื้นผิวดาวได้

Image copyrightNASA

อย่างไรก็ตาม รายงานวิจัยของนาซาประเมินว่า แม้จะปลดปล่อยคาร์บอนไดออกไซด์ในรูปน้ำแข็งแห้งที่ขั้วเหนือและขั้วใต้ของดาวอังคารออกมาได้ทั้งหมด ก็จะช่วยเพิ่มแรงดันบรรยากาศขึ้นได้เพียง 1.2% ของบนโลกเท่านั้น

หากมีการทำให้พื้นดาวร้อนขึ้นเพื่อปลดปล่อยอนุภาคคาร์บอนไดออกไซด์ในพื้นดินออกมาอีก ก็จะรวบรวมปริมาณคาร์บอนไดออกไซด์ได้เพิ่มขึ้นเพียง 4% จากของเดิม และหากมีการขุดเหมืองความลึก 100 เมตรทั่วทั้งดาวเพื่อค้นหาคาร์บอนไดออกไซด์ต่อไป ก็จะได้มาเพิ่มอีกเพียง 5% เท่านั้น

ดร. บรูซ จาโคสกี จากมหาวิทยาลัยโคโลราโดของสหรัฐฯ หนึ่งในทีมนักวิจัยของนาซาบอกว่า ""การปรับเปลี่ยนสภาพชั้นบรรยากาศของดาวอังคารนั้น ยังคงทำไม่ได้ด้วยเทคโนโลยีที่มีอยู่ในปัจจุบัน และถึงแม้จะทำได้ ก็คงต้องใช้เวลากว่า 10 ล้านปีเพียงเพื่อรอให้บรรยากาศที่มีอยู่หนาตัวเพิ่มขึ้นเป็น 2 เท่า ซึ่งปริมาณนี้ก็ยังไม่เพียงพอให้มนุษย์อาศัยอยู่ได้""
",""
"1158","บ้านแห่งอนาคตบนดาวอังคาร","Thu, 2018-08-16 09:41","http://www.stkc.go.th/node/1158","วิศวกรรมศาสตร์และเทคโนโลยี","https://www.bbc.com/thai/features-45033467","

นานมาแล้วที่มนุษย์ใฝ่ฝันถึงการย้ายไปตั้งถิ่นฐานบนดาวอังคาร ล่าสุดองค์การบริหารการบินและอวกาศแห่งชาติสหรัฐฯ (นาซา) เผยภาพที่เข้ารอบสุดท้ายการประกวดออกแบบที่พักอาศัยแห่งอนาคต ซึ่งช่วยจุดประกายความหวังว่าสักวันมนุษย์จะได้ขึ้นไปใช้ชีวิตในสภาพอากาศสุดขั้วบนดาวอังคารได้

นาซาเริ่มจัดการประกวดนี้เมื่อปี 2015 โดยแบ่งการประกวดเป็น 3 ช่วง และมีเงินรางวัลรวมทั้งสิ้น 2.5 ล้านดอลลาร์สหรัฐฯ (ราว 82.5 ล้านบาท) และเมื่อเร็ว ๆ นี้ นาซาได้นำแบบจำลอง 3 มิติของที่พักอาศัยบนดาวอังคารที่ชนะการประกวดรอบสุดท้ายทั้ง 5 รางวัลออกมาเผยแพร่

แบบที่ได้รับคัดเลือกให้เข้ารอบสุดท้ายนี้ล้วนเป็นสิ่งปลูกสร้างที่ได้รับการออกแบบให้มีสภาพเหมาะสมกับการใช้ชีวิตและทำงานท่ามกลางสภาพอากาศสุดขั้วบนดาวอังคาร โดยผลงานที่ได้รับรางวัลชนะเลิศมีลักษณะเป็นพ็อดสีขาวรูปทรงคล้ายแมงมุม ซึ่งภายในเป็นเครื่องพิมพ์ 3 มิติ ที่สามารถสร้างโครงที่พักอาศัยได้คราวละ 1 หลัง เมื่อพิมพ์เสร็จ ส่วนคล้ายขาแมงมุมจะยกขึ้น เพื่อที่จะเคลื่อนไปสร้างที่พักหลังใหม่ในตำแหน่งอื่นต่อไป
",""
"1157","ลีเมอร์เกือบทั้งหมด อาจจะกำลังสูญพันธุ์ไปจากโลก","Thu, 2018-08-16 09:37","http://www.stkc.go.th/node/1157","วิทยาศาสตร์ธรรมชาติ","https://www.bbc.com/thai/international-45054471","

เมอร์ สัตว์ประจำถิ่นมาดากัสการ์ แทบทุกชนิดกำลังตกอยู่ในภาวะเสี่ยงที่จะสูญพันธุ์ไปจากโลกใบนี้

กลุ่มนักอนุรักษ์นานาชาติ ซึ่งนำโดย กลุ่มผู้เชี่ยวชาญด้านสัตว์ตระกูลไพรเมต (Primate Specialist Group) เปรียบเทียบจำนวนประชากรของลีเมอร์ที่หลงเหลืออยู่ กับภัยต่าง ๆ ที่ส่งผลกระทบต่อการใช้ชีวิตและถิ่นอาศัยของพวกมัน และได้ข้อสรุปว่า เหล่าลีเมอร์เป็นสัตว์ตระกูลไพรเมตที่เสี่ยงสูญพันธุ์ที่สุดในโลก

อะไรทำให้ลีเมอร์ใกล้สูญพันธุ์ ?

ในแถลงการณ์ของกลุ่มผู้เชี่ยวชาญด้านสัตว์ตระกูลไพรเมต นายรัสเซลล์ มิตเทอร์ไมเออร์ จากองค์กรอนุรักษ์สัตว์ป่าโลก (Global Wildlife Conservation) กล่าวว่า ข้อสรุปนี้ทำให้เห็นว่า ""มีความเสี่ยงสูงมาก ที่บรรดาลีเมอร์อันมีเอกลักษณ์เฉพาะตัวประจำมาดากัสการ์จะสูญพันธุ์"" และเป็นสัญญาณเตือนถึงภัยคุกคามต่อทั้งระบบนิเวศบนเกาะแห่งนี้อีกด้วย

ตว์เหล่านี้ กำลังเผชิญกับภัยคุกคามจากมนุษย์ที่ทำลายที่อยู่อาศัยของพวกมัน โดยเฉพาะการเผาป่าเพื่อทำไร่เลื่อนลอย ลักลอบตัดต้นไม้ และผลิตเหมืองถ่านหิน

นอกจากนี้ การล่าลีเมอร์เพื่อเป็นอาหารหรือซื้อ-ขาย เป็นอีกหนึ่งภัยคุกคามใหม่ที่ทำให้พวกมันใกล้สูญพันธุ์

ศาสตราจารย์คริสตอฟ ชวิทเซอร์ จากสมาคมสัตววิทยาบริสตอล บอกกับบีบีซีว่า มีการสำรวจพบการล่าลีเมอร์จำนวนมากขึ้นเรื่อย ๆ

""เราพบว่ามีการล่าลีเมอร์เพื่อการค้าด้วย ซึ่งน่าจะล่าไปเพื่อขายให้กับร้านอาหารท้องถิ่น นี่ถือเป็นปรากฏการณ์ใหม่สำหรับมาดากัสการ์ เราไม่เคยเห็นการล่าลีเมอร์มากขนาดนี้เมื่อ 15 ปีก่อน""

มีลีเมอร์ทั้งหมด 111 ชนิดที่นักวิทยาศาสตร์รู้จัก ซึ่งทั้งหมดเป็นสัตว์ประจำถิ่นในมาดากัสการ์ และกลุ่มอนุรักษ์พบว่า 105 สปีชีส์จากทั้งหมดกำลังถูกคุกคาม

Image copyrightEDWARD E. LOUIS

คำบรรยายภาพลีเมอร์นอร์เทิร์นสปอร์ตีฟ (Northern sportive lemur) กำลังอยู่ภาวะวิกฤต

การร่วมกันศึกษาของนักอนุรักษ์ครั้งนี้ ซึ่งจัดขึ้นโดยสหพันธ์นานาชาติเพื่อการอนุรักษ์ธรรมชาติ (ไอยูซีเอ็น - IUCN) เป็นขั้นตอนแรกในการประเมินสถานการณ์ของสัตว์ทุกสายพันธุ์อย่างเป็นทางการ เพื่อนำไปเผยแพร่ใน บัญชีแดงของสปีชีส์ที่ถูกคุกคาม (Red List of Threatened Species) ต่อไป

จะป้องกันไม่ให้ลีเมอร์สูญพันธุ์ได้อย่างไร ?

ไอยูซีเอ็น ได้วางมาตรการอนุรักษ์ที่ชื่อ ""แผนปฏิบัติการลีเมอร์"" ซึ่งแผนดังกล่าวรวมถึงการปกป้องที่อยู่อาศัยของพวกมัน ไปจนถึงการแก้ปัญหาความยากจนของคนในพื้นที่ ผ่านการท่องเที่ยวแบบเป็นมิตรต่อธรรมชาติ เพื่อช่วยให้พวกเขาไม่ต้องล่าสัตว์เพื่อแลกกับค่าตอบแทน

ศาสตราจารย์ชวิทเซอร์ กล่าวว่า มันสำคัญมากที่ทุกคนต้องออกมาพูดถึงเรื่องนี้

""คนที่รักลีเมอร์จำเป็นต้องออกมาเปล่งเสียงเกี่ยวกับปัญหาเหล่านี้ และช่วยกันส่งข้อความไปถึงคนทั่วโลก"" เขาบอกกับบีบีซี

""เมื่อเราตีพิมพ์แผนปฏิบัติการลีเมอร์ และสื่อก็ร่วมนำเสนอมัน เราได้รับโทรศัพท์จากคนจำนวนมากที่ต้องการจะช่วยเหลือ ทั้งผ่านการบริจาคหรือในทางอื่น ๆ""

""นั่นสามารถสร้างความเปลี่ยนแปลงได้จริง ๆ""
",""
"1156","ขาดน้ำแม้เพียงเล็กน้อยทำให้สมองมีประสิทธิภาพลดลง","Thu, 2018-08-16 09:36","http://www.stkc.go.th/node/1156","วิทยาศาสตร์สุขภาพ","https://www.bbc.com/thai/international-45057581","

หากรู้สึกว่าสมองไม่ค่อยแจ่มใสคิดอะไรติดขัดไปเสียทุกอย่าง ภาวะขาดน้ำ (Dehydration) อาจเป็นสาเหตุหนึ่งที่ทำให้เกิดสถานการณ์เช่นนี้ได้ โดยผลวิจัยล่าสุดพบว่า การที่ร่างกายขาดน้ำแม้ในระดับที่เล็กน้อยจะเริ่มส่งผลกระทบต่อประสิทธิภาพของสมองให้ทำงานชนิดที่ยากและซับซ้อนได้ไม่ดีเท่าที่ควร

แม้จะทราบกันมานานว่าการดื่มน้ำให้เพียงพอต่อความต้องการของร่างกายนั้นดีต่อสุขภาพ แต่ทีมนักวิจัยจากสถาบันเทคโนโลยีแห่งจอร์เจีย (GIT) ของสหรัฐฯ ได้ทำการศึกษาภาวะขาดน้ำแบบเจาะลึกมากขึ้น เพื่อให้ทราบว่าเมื่อร่างกายสูญเสียน้ำในระดับใดจึงจะทำให้กระบวนการคิดและสั่งการของสมองเริ่มได้รับผลกระทบ

มีการตีพิมพ์รายงานวิจัยนี้ในวารสารการแพทย์และวิทยาศาสตร์ว่าด้วยการกีฬาและการออกกำลังกาย (Medicine & Science in Sports & Exercise) โดยระบุว่าภาวะขาดน้ำแม้เพียง 2% ของมวลกาย หรือเทียบเท่ากับการเสียเหงื่อปริมาณ 1 ลิตร ก็เริ่มส่งผลเสียต่อการประมวลผลของสมองในงานที่ต้องใช้สมาธิสูงและมีความยุ่งยากซับซ้อนแล้ว

ทีมผู้วิจัยได้วิเคราะห์ผลการศึกษาในอดีต 33 ชิ้น ซึ่งว่าด้วยความสัมพันธ์เกี่ยวข้องระหว่างภาวะขาดน้ำกับประสิทธิภาพในการใช้สมอง โดยงานวิจัยทั้งหมดครอบคลุมกลุ่มตัวอย่าง 416 คน ที่มีภาวะขาดน้ำตั้งแต่ระดับ 1% ไปจนถึงระดับ 6% ของมวลกาย

ผลวิเคราะห์พบว่าภาวะขาดน้ำที่ระดับ 2% ของมวลกาย ก็เพียงพอที่จะทำให้การทำงานของสมองเริ่มรวนเรได้แล้ว แม้การขาดน้ำในระดับนี้จะไม่ทำให้คนเรารู้สึกกระหายน้ำเลยก็ตาม

ภาวะขาดน้ำในระดับเล็กน้อยดังกล่าวส่งผลเสียต่อกระบวนการสร้างสมาธิ และการประสานงานของระบบประสาทสั่งการที่ควบคุมให้ร่างกายเคลื่อนไหวมากที่สุด แต่ไม่สู้มีผลต่อความว่องไวในการตอบสนองสิ่งเร้าต่าง ๆ มากนัก

ทั้งนี้ คำแนะนำจากผู้เชี่ยวชาญโดยทั่วไปให้คนเราดื่มน้ำอย่างน้อยวันละ 8 แก้ว หรือราว 2 ลิตรต่อวัน ซึ่งปริมาณน้ำที่ควรดื่มนั้นขึ้นอยู่กับ เพศ วัย สภาพอากาศ และสภาพร่างกายของแต่ละคนด้วย ส่วนภาวะขาดน้ำรุนแรงเนื่องจากการเสียเหงื่อ อาเจียน ปัสสาวะมากผิดปกติหรือท้องร่วง จะทำให้อ่อนเพลีย มึนงง หัวใจเต้นเร็วและหอบหายใจแรง จนถึงแก่ชีวิตได้
",""
"1155","กินจิ้งหรีดช่วยเพิ่มจุลชีพในลำไส้-ลดการอักเสบทั่วร่างกาย","Thu, 2018-08-16 09:34","http://www.stkc.go.th/node/1155","วิทยาศาสตร์การแพทย์","https://www.bbc.com/thai/features-45077662","

นักวิทยาศาสตร์ชาวอเมริกันชี้ว่า จิ้งหรีดคือหนึ่งในแมลงที่นับเป็นสุดยอดอาหารหรือซูเปอร์ฟูดส์ (Super foods) อย่างแท้จริง โดยผลการวิจัยล่าสุดพบว่าการกินจิ้งหรีดช่วยให้แบคทีเรียที่มีประโยชน์ในลำไส้เติบโตเพิ่มจำนวนขึ้น ลดการอักเสบในร่างกาย และไม่เป็นอันตรายแม้กินเข้าไปในปริมาณมาก

ทีมนักวิจัยจากมหาวิทยาลัยวิสคอนซิน-เมดิสัน ของสหรัฐฯ ตีพิมพ์เผยแพร่รายงานดังกล่าวในวารสาร Scientific Reports โดยชี้ว่าจิ้งหรีดเป็นอาหารแนวใหม่ที่มีคุณประโยชน์ต่อมนุษย์มากกว่าที่เคยคาดกันเอาไว้ โดยนอกจากจะมีโปรตีนสูงและมีสารอาหารอื่น ๆ แล้ว ยังช่วยเสริมสร้างให้สุขภาพร่างกายโดยรวมแข็งแรงขึ้น

มีการทดลองนำร่องในกลุ่มจำกัดเพื่อทดสอบว่าเส้นใยอาหาร (ไฟเบอร์) จากจิ้งหรีด เช่นเส้นใยอาหารที่เรียกว่าไคติน (Chitin) จะมีประโยชน์ต่อจุลชีพในร่างกายมนุษย์เป็นพิเศษหรือไม่ เพราะไฟเบอร์จากแมลงนั้นแตกต่างกับของพืชผักผลไม้โดยทั่วไปมาก แม้จะเป็นอาหารของจุลชีพในลำไส้เหมือนกันก็ตาม


	ส่องวัฒนธรรมอาหารจากแมลงทั่วโลก
	เทรนด์อาหารใหม่ในสวิตเซอร์แลนด์: เบอร์เกอร์แมลง


Image copyrightGETTY IMAGES

คำบรรยายภาพปัจจุบันมีประชากรโลกถึงราว 2,000 ล้านคนที่บริโภคแมลงเป็นประจำ

ทีมผู้วิจัยให้ชายและหญิงสุขภาพดีอายุระหว่าง 18-48 ปี จำนวน 20 คน แบ่งออกเป็น 2 กลุ่ม โดยกลุ่มหนึ่งรับประทานอาหารเช้าตามปกติ แต่อีกกลุ่มจะได้รับจิ้งหรีดแห้งบดเป็นผง 25 กรัมผสมไปกับขนมและเครื่องดื่มด้วย แล้วให้ทั้งสองกลุ่มรับประทานอาหารแบบนี้ติดต่อกันเป็นเวลา 2 สัปดาห์

จากนั้นผู้วิจัยให้อาสาสมัครทั้งหมดงดรับประทานจิ้งหรีดอย่างสิ้นเชิงตลอด 2 สัปดาห์ถัดมา แล้วจึงสลับให้กลุ่มที่ไม่ได้กินจิ้งหรีดในตอนแรกเป็นฝ่ายได้รับประทานบ้างอีก 2 สัปดาห์ โดยมีการวิเคราะห์ตัวอย่างเลือด อุจจาระ และคำตอบในแบบสอบถามเรื่องระบบทางเดินอาหารของอาสาสมัครในการทดลองทุกระยะ

ผลที่ได้พบว่า อาสาสมัครทั้งสองกลุ่มมีเอนไซม์ที่เกี่ยวข้องกับการเผาผลาญและส่งผลดีต่อสุขภาพของระบบทางเดินอาหารเพิ่มขึ้น ส่วนโปรตีนในเลือดชื่อ TNF-alpha ซึ่งสัมพันธ์กับการอักเสบ การก่อมะเร็ง และภาวะซึมเศร้านั้นกลับลดลง และที่สำคัญพบว่าจำนวนของแบคทีเรียชนิดที่มีประโยชน์ในลำไส้เพิ่มขึ้นอย่างมาก ซึ่งการแพทย์สมัยใหม่ถือว่าจุลชีพเหล่านี้มีบทบาทส่งเสริมระบบภูมิคุ้มกันและสุขภาพร่างกายโดยรวมอย่างยิ่ง

ปัจจุบันมีประชากรโลกถึงราว 2,000 ล้านคนที่บริโภคแมลงเป็นประจำ ส่วนผู้คนในโลกตะวันตกต่างให้ความสนใจรับประทานแมลงเป็นอาหารกันมากขึ้น เนื่องจากเป็นแหล่งโปรตีนทางเลือกที่เป็นมิตรต่อสิ่งแวดล้อมมากกว่าการทำฟาร์มปศุสัตว์ ทั้งยังอุดมไปด้วยไขมันชนิดดี วิตามิน และแร่ธาตุ มากกว่าหมูหรือเนื้อวัวซึ่งส่งผลเสียต่อร่างกายหากรับประทานในปริมาณมากเกินไป
",""
"1154","แผ่นดินไหวส่งแรงสั่นสะเทือนถึงอีกฝั่งของโลกได้ใน 3 วัน","Thu, 2018-08-16 09:33","http://www.stkc.go.th/node/1154","วิทยาศาสตร์ธรรมชาติ","https://www.bbc.com/thai/features-45081891","

แม้อาฟเตอร์ช็อก (Aftershock) หรือการสั่นสะเทือนที่เกิดขึ้นตามหลังเหตุแผ่นดินไหวจะเป็นเรื่องปกติที่พบได้ในบริเวณใกล้เคียงจุดเกิดเหตุ แต่ล่าสุดนักธรณีวิทยาต้องประหลาดใจ เมื่อพบว่าเหตุแผ่นดินไหวรุนแรงแต่ละครั้งสามารถส่งคลื่นสะเทือนที่ทำให้เกิดการสั่นไหวได้ไกลถึงอีกซีกโลกหนึ่ง ภายในเวลาเพียงไม่กี่วัน

ทีมนักวิจัยจากมหาวิทยาลัยออริกอนสเตทของสหรัฐฯ ตีพิมพ์ผลการศึกษาเรื่องดังกล่าวลงในวารสาร Nature Scientific Reports โดยระบุว่าได้วิเคราะห์ข้อมูลเกี่ยวกับเหตุแผ่นดินไหวย้อนไปในอดีตตลอด 44 ปีที่ผ่านมา และพบว่าหลังเกิดเหตุแผ่นดินไหวครั้งใหญ่ขนาด 6.5 ขึ้นไป มักมีแนวโน้มที่จะเกิดเหตุแผ่นดินไหวขนาด 5.0 หรือรุนแรงกว่าตามมาในอีกฝั่งหนึ่งของโลก ซึ่งมักจะเกิดขึ้นภายในเวลาเพียง 2-3 วันให้หลัง

ดร. โรเบิร์ต โอมัลลีย์ ผู้นำทีมวิจัยระบุว่า ""แผ่นดินไหวเป็นส่วนหนึ่งของวงจรที่แผ่นเปลือกโลกสะสมแรงเค้นเพิ่มขึ้นเรื่อย ๆ เมื่อรอยเลื่อนที่แผ่นเปลือกโลกมาบรรจบกันใกล้จะถึงจุดสิ้นสุดของวงจรนี้ แรงเค้นจะเพิ่มสูงจนถึงจุดที่ต้องปลดปล่อยออกมาและเกิดแผ่นดินไหวได้""


	แผ่นดินไหวอินโดนีเซีย: ยอดผู้เสียชีวิตแผ่นดินไหวล่าสุดใกล้เกาะลอมบอกเพิ่มเป็น 91 คนแล้ว
	สนามโน้มถ่วงช่วยวัดขนาดแผ่นดินไหวได้แม่นยำขึ้น
	แนวทางการปฏิบัติเมื่อเกิดแผ่นดินไหว


Image copyrightEPA

คำบรรยายภาพภาพจากเหตุแผ่นดินไหวขนาด 6.2 ทางภาคกลางของอิตาลี เมื่อเดือน ส.ค. 2016

""ยิ่งเหตุแผ่นดินไหวมีความรุนแรงมากขึ้นเท่าใด การสั่นสะเทือนที่เกิดตามมาในอีกซีกโลกหนึ่งยิ่งมีขนาดหรือแมกนิจูดมากขึ้นเป็นเงาตามตัว โดยเฉพาะอย่างยิ่งในช่วงเกือบครึ่งศตวรรษที่ผ่านมา มักเกิดเหตุแผ่นดินไหวตามหลังที่รุนแรงเกือบทั้งสิ้น โดยจะเกิดภายในพื้นที่ 30 องศา วัดจากจุดตรงข้ามกับศูนย์กลางแผ่นดินไหวซึ่งเกิดก่อนในอีกซีกโลกหนึ่ง"" ดร. โอมัลลีย์กล่าว

อย่างไรก็ดีนักวิทยาศาสตร์ยังไม่ทราบชัดถึงสาเหตุและกลไกที่ทำให้เกิดปรากฎการณ์เช่นนี้ขึ้น แม้ก่อนหน้านี้จะพบว่าพลังงานจากคลื่นสั่นสะเทือนของแผ่นดินไหวสามารถสะท้อนลึกลงไปในชั้นเนื้อโลกหรือแมนเทิล (Mantle) ได้ก็ตาม

ตัวอย่างหนึ่งของเหตุการณ์ลักษณะนี้ คือเหตุแผ่นดินไหวครั้งใหญ่เมื่อปี 2004 ซึ่งมีจุดศูนย์กลางนอกชายฝั่งเกาะสุมาตราของอินโดนีเซีย และมีความรุนแรงจนทำให้เปลือกโลกทั้งแผ่นเคลื่อนตัวขึ้นลงช้า ๆ ราว 1 เซนติเมตร และทำให้โลกทั้งใบ ""สั่นไหวเหมือนกับตีระฆัง"" ส่งผ่านพลังงานซึ่งอาจกระตุ้นให้เกิดแผ่นดินไหวตามมาในอีกซีกโลกได้ แต่คลื่นสั่นสะเทือนนี้จะเคลื่อนที่ช้ามากจนมนุษย์ไม่รู้สึกถึงความผิดปกติแต่อย่างใด
",""
"1153","โลกเสี่ยงภาวะเรือนกระจกแบบถาวร หากปล่อยให้ร้อนอีก 2 องศาเซลเซียส","Thu, 2018-08-16 09:31","http://www.stkc.go.th/node/1153","วิทยาศาสตร์สิ่งแวดล้อม","https://www.bbc.com/thai/international-45097380","

ผลการศึกษาล่าสุดของทีมนักวิทยาศาสตร์นานาชาติชี้ว่า โลกของเรามีความเสี่ยงจะเกิดภาวะเรือนกระจกชนิดที่ไม่อาจแก้ไขให้คืนสภาพเดิมได้ในอีกไม่ กี่ร้อยปีข้างหน้า แม้ว่าชาติต่าง ๆ จะพยายามร่วมมือกันตัดลดปริมาณการปล่อยคาร์บอนได้สำเร็จ ตามความตกลงปารีส (Paris Agreement) ก็ตาม

รายงานดังกล่าวซึ่งตีพิมพ์เผยแพร่ในวารสารวิชาการ PNAS ระบุว่า หากเรายังคงปล่อยให้โลกมีอุณหภูมิสูงขึ้นอีก จนถึงจุดที่เหนือกว่าอุณหภูมิเฉลี่ย ในช่วงก่อนยุคอุตสาหกรรม 2 องศาเซลเซียส เมื่อนั้นจะเกิดการรบกวนระบบดูดซับคาร์บอนในธรรมชาติ ให้กลับกลายเป็นตัวการปลดปล่อยคาร์บอน ปริมาณมหาศาลขึ้นสู่ชั้นบรรยากาศแทน ซึ่งจะนำไปสู่การเกิดภาวะเรือนกระจกชนิดถาวร


	เหตุใดหลายพื้นที่ของโลกจึงร้อนผิดปกติในขณะนี้
	เขื่อนลาวแตก: กี่ทุนไทยที่ไปสร้างเขื่อนผลิตไฟในลาว


ในแต่ละปี ผืนป่าสำคัญอย่างป่าแอมะซอน รวมทั้งมหาสมุทรต่าง ๆ และชั้นดินเยือกแข็งคงตัว (Permafrost) ในแถบขั้วโลก ได้ดูดซับคาร์บอน จากชั้นบรรยากาศมาเก็บไว้ถึง 4.5 พันล้านตัน ซึ่งถือว่าเป็นกลไกตามธรรมชาติที่ช่วยรักษาระดับอุณหภูมิของโลก แต่ก็น่าหวั่นเกรงว่าแผนการที่ระบุไว้ ในความตกลงปารีส ซึ่งนานาชาติจะช่วยกันรักษาระดับอุณหภูมิไม่ให้โลกร้อนขึ้นเกิน 2 องศานั้น ไม่เพียงพอจะป้องกันความเสี่ยงจากภาวะเรือนกระจก แบบถาวรนี้ได้

Image copyrightGETTY IMAGES

ศ. โยฮัน ร็อกสตอร์ม จากศูนย์ Stockholm Resilience Centre ซึ่งเป็นหนึ่งในทีมผู้วิจัยบอกว่า ""เมื่ออุณหภูมิถึงจุดวิกฤตดังกล่าว ระบบป้องกันต่าง ๆ ของโลกที่เคยเป็นมิตรต่อเราจะกลับกลายเป็นศัตรูไปทันที""

""อุณหภูมิโลกจะสูงขึ้นกว่าช่วงก่อนยุคอุตสาหกรรม 4-5 องศาเซลเซียส และจะคงตัวอยู่ในระดับนั้นไปอีกนาน โดยถือเป็นระดับอุณหภูมิสูงสุดในรอบ 1.2 ล้านปีที่ผ่านมา"" ศ. ร็อกสตอร์ม กล่าว

ผลการศึกษายังชี้ว่า อุณหภูมิที่สูงขึ้นจะทำให้น้ำแข็งขั้วโลกละลาย จนระดับน้ำทะเลเพิ่มสูงขึ้นได้ถึง 10-60 เมตรจากในระดับปัจจุบัน สภาพภูมิอากาศจะแปรปรวนจนทำให้ผู้คนไม่อาจอาศัยอยู่ในภูมิภาคบางแห่งของโลกได้

Image copyrightGETTY IMAGES

คำบรรยายภาพเมื่อน้ำแข็งในมหาสมุทรอาร์กติกละลาย โลกจะสะท้อนแสงอาทิตย์ที่ร้อนแรงกลับคืนสู่ห้วงอวกาศได้ลดลง

ทุกวันนี้โลกมีอุณหภูมิสูงกว่าช่วงก่อนยุคอุตสาหกรรมราว 1 องศาเซลเซียส และกำลังร้อนขึ้นโดยเฉลี่ยคิดเป็นทศวรรษละ 0.17 องศาเซลเซียส ผู้เชี่ยวชาญมองว่าการหยุดยั้งภาวะโลกร้อนนี้แทบจะเป็นไปไม่ได้ หากไม่เลิกใช้เชื้อเพลิงฟอสซิลภายในกลางศตวรรษนี้ และเปลี่ยนแปลงนโยบาย ของนักการเมืองฝ่ายขวาที่มองว่าภาวะโลกร้อนเป็นเรื่องโกหกด้วย
",""
"1152","อุกกาบาตก่อตัวพร้อมระบบสุริยะช่วยไขปริศนาเรื่องกำเนิดชีวิตได้","Thu, 2018-08-16 09:28","http://www.stkc.go.th/node/1152","ดาราศาสตร์","https://www.bbc.com/thai/international-45097387","

อุกกาบาตชนิดหายากที่ตกลงมาจากท้องฟ้าเมื่อ 154 ปีก่อน กลายเป็นกุญแจสำคัญที่ช่วยไขความลับเรื่องกำเนิดสิ่งมีชีวิตบนโลก และชี้ถึงความเป็นไปได้ว่าอาจมีสิ่งมีชีวิตต่างดาวนอกระบบสุริยะด้วย

ทีมนักวิทยาศาสตร์จากมหาวิทยาลัยแมนเชสเตอร์ของสหราชอาณาจักร ตีพิมพ์ผลการศึกษาดังกล่าวในวารสาร PNAS โดยระบุว่าได้พบอุกกาบาตชนิด Carbonaceous chondrite ที่มีอายุเก่าแก่เท่ากับระบบสุริยะ หรือราว 4.5 พันล้านปี ซึ่งอุกกาบาตนี้ตกลงมาที่ประเทศฝรั่งเศสเมื่อกว่าหนึ่งศตวรรษก่อน


	การค้นพบ ""ทะเลสาบ"" ใต้ผืนน้ำแข็งดาวอังคารจะนำไปสู่อะไร?
	กาแล็กซีทางช้างเผือกเขมือบดาราจักรอื่นไปแล้ว 15 แห่ง


การที่อุกกาบาตดังกล่าวก่อตัวขึ้นพร้อมกับจุดเริ่มต้นของระบบสุริยะ ทั้งยังมีองค์ประกอบเป็นสารอินทรีย์สำคัญที่ให้กำเนิดชีวิตรวมอยู่ด้วย เช่น ออกซิเจน ไฮโดรเจน ไนโตรเจน คาร์บอน และกำมะถัน ทำให้นักวิทยาศาสตร์ทราบได้ว่าองค์ประกอบที่เอื้อต่อสิ่งมีชีวิตเหล่านี้เกิดขึ้นในระบบสุริยะเอง โดยไม่ได้ล่องลอยมาจากกลุ่มดาวหรือดาราจักรอื่น ๆ

Image copyrightUNIVERSITY OF MANCHESTER

คำบรรยายภาพอุกกาบาตที่ตกในเมือง Orgueil ของฝรั่งเศส เมื่อปี 1864 มีอายุเก่าแก่ 4.5 พันล้านปีเท่ากับระบบสุริยะ

ดร. โรแมง ทาร์เทส หนึ่งในทีมผู้วิจัยบอกว่า การศึกษาไอโซโทปของออกซิเจนและสารอินทรีย์อื่น ๆ ที่พบในอุกกาบาตดังกล่าว ทำให้พบว่ามีความเชื่อมโยงเกี่ยวข้องกับชนิดของสารอินทรีย์ที่มีในดวงอาทิตย์ ดาวเคราะห์ และดาวเคราะห์น้อยในระบบสุริยะด้วย

""หากสารอินทรีย์สามารถก่อตัวขึ้นได้ในกระบวนการให้กำเนิดระบบสุริยะ ดังนั้นก็มีความเป็นไปได้ที่จะมีองค์ประกอบของชีวิตเกิดขึ้นในระหว่างการก่อตัวระยะเริ่มแรกของระบบสุริยะอื่น ๆ ที่นอกเหนือไปจากของเราด้วย"" ดร. ทาร์เทสกล่าว

สำหรับอุกกาบาตที่ใช้ในการศึกษาครั้งนี้มีขนาดราว 15 เซนติเมตร ตกลงมาที่เมือง Orgueil ทางตะวันตกเฉียงใต้ของฝรั่งเศสเมื่อปี 1864 ปัจจุบันตั้งแสดงอยู่ที่พิพิธภัณฑ์แห่งชาติฝรั่งเศสว่าด้วยประวัติศาสตร์ธรรมชาติในกรุงปารีส และเปิดให้บุคคลทั่วไปเข้าชมได้จนถึงเดือนมกราคมปีหน้า

 
",""
"1151","แกนีมีดทรงพลังแม่เหล็กไฟฟ้าแรงกว่าโดยรอบดาวพฤหัสฯ 1 ล้านเท่า","Thu, 2018-08-16 09:27","http://www.stkc.go.th/node/1151","ดาราศาสตร์","https://www.bbc.com/thai/features-45110655","

ทีมนักดาราศาสตร์นานาชาติค้นพบว่าดวงจันทร์แกนีมีด (Ganymede) ของดาวพฤหัสบดีนั้น นอกจากจะได้ชื่อว่ามีสนามแม่เหล็กทรงพลังเป็นของตนเองแล้ว ลักษณะดังกล่าวยังทำให้เกิดคลื่นแม่เหล็กไฟฟ้าที่มีความเข้มสูงกว่าค่าเฉลี่ยโดยรอบดาวพฤหัสบดีถึง 1 ล้านเท่าอีกด้วย

รายงานการค้นพบดังกล่าวได้รับการตีพิมพ์ลงในวารสาร Nature Communications โดยระบุว่าผลวิเคราะห์ข้อมูลที่ยานสำรวจกาลิเลโอ (Galileo)รวบรวมได้ระหว่างช่วงทศวรรษ 1990 ชี้ว่าปรากฏการณ์ดังกล่าวเป็นสิ่งที่เกิดขึ้นอย่างถาวรโดยรอบดวงจันทร์แกนีมีด ซึ่งทำให้เกิดแสงเหนือและแสงใต้ (ออโรรา) บนดวงจันทร์แห่งนี้อย่างชัดเจน

เมื่อเทียบกับดวงจันทร์ขนาดใหญ่ดวงอื่น ๆ ของดาวพฤหัสบดีเช่นยูโรปา นับว่าแกนีมีดมีคลื่นแม่เหล็กไฟฟ้าที่ทรงพลังยิ่งกว่ากันมาก เนื่องจากยูโรปามีความแรงของคลื่นดังกล่าวสูงกว่าค่าเฉลี่ยโดยรอบดาวพฤหัสบดีเพียง 100 เท่า


	อุกกาบาตก่อตัวพร้อมระบบสุริยะช่วยไขปริศนาเรื่องกำเนิดชีวิตได้
	พบดาวพฤหัสบดีมีดวงจันทร์เพิ่มอีก 12 ดวง
	ยานจูโนพบสายฟ้าแลบบนดาวพฤหัสบดีไม่ต่างจากที่เกิดบนโลก


Image copyrightNASA

คำบรรยายภาพดาวบริวารบางส่วนของดาวพฤหัสบดี (จากซ้ายไปขวา) ดวงจันทร์ไอโอ, ยูโรปา,แกนีมีด และคัลลิสโต

ทีมผู้วิจัยได้นำคลื่นแม่เหล็กไฟฟ้าดังกล่าวมาแปลงเป็นคลื่นเสียงที่เรียกว่า Chorus wave ซึ่งฟังแล้วคล้ายเสียงนกร้องเพลงและเสียงวาฬร้องเรียกผสมผสานกัน และพบว่าคลื่นเสียงดังกล่าวของดวงจันทร์แกนีมีดมีความแรงมากเป็นพิเศษ โดยสามารถเร่งให้อนุภาคโดยรอบมีพลังงานสูงขึ้น และเกิดอิเล็กตรอนความเร็วสูงวิ่งอยู่ภายในสนามแม่เหล็กของดาวได้

อย่างไรก็ตาม นักดาราศาสตร์ยังไม่ทราบสาเหตุแน่ชัดที่ทำให้ดวงจันทร์แกนีมีดมีคลื่นแม่เหล็กไฟฟ้าที่ทรงพลังเช่นนี้ แต่สันนิษฐานว่าไม่พบปรากฏการณ์เดียวกันในดวงจันทร์บริวารที่ไม่มีสนามแม่เหล็กเป็นของตนเอง

ความรู้ที่ได้จากการค้นพบครั้งนี้ สามารถนำไปใช้ประโยชน์ในการออกแบบยานสำรวจอวกาศ ซึ่งจะออกปฏิบัติภารกิจในแถบโดยรอบดาวพฤหัสบดีในอนาคต โดยเฉพาะอย่างยิ่งในการหาวิธีหลบเลี่ยง ""อิเล็กตรอนสังหาร"" (Killer electrons) ซึ่งเป็นอนุภาคพลังงานสูงที่เกิดจากคลื่นแม่เหล็กไฟฟ้าทรงพลัง ที่อาจสร้างความเสียหายให้กับยานและอุปกรณ์ต่าง ๆ ได้
",""
"1150","สามสัตว์ ""ซูเปอร์ฮีโร่"" ที่เรามองข้าม","Thu, 2018-08-16 09:23","http://www.stkc.go.th/node/1150","วิทยาศาสตร์ธรรมชาติ","https://www.bbc.com/thai/international-45109022","

ในขณะที่สิ่งมีชีวิตตั้งแต่มดตัวจ้อย แมงมุมไปจนถึงเสือดำที่แสนสง่างามต่างก็กลายเป็นซูเปอร์ฮีโร่ในหนังกัน ซึ่งสร้างชื่อเสียงด้านดีให้พวกมัน ยังมีสัตว์ที่สมควรได้รับการยกย่องว่าเป็นซูเปอร์ฮีโร่ แต่ด้วยรูปลักษณ์ที่ไม่เข้าตากรรมการของพวกมันทำให้ถูกมองข้ามไป

วันนี้เราจะมาแนะนำซูเปอร์ฮีโร่สักสามสายพันธุ์ ที่ธรรมชาติออกแบบพวกมันมาอย่างน่าทึ่ง รวมทั้งบทบาทของมันในระบบนิเวศน์ก็ไม่ธรรมดาเลย

คางคก

Image copyrightMARC GUITARD

คำบรรยายภาพคางคกอเมริกา (anaxyrus americanus)

คางคกเป็นที่รู้จักกันดีในหลากหลายบทบาท เช่น สัตว์เลี้ยงคู่กายแม่มด ตัวการ์ตูนมนุษย์กลายพันธ์ หรือแม้กระทั่งใช้ขึ้นวอเพื่อเป็นสำนวนแทนคนที่ลืมชาติกำเนิดของตัวเอง ซึ่งทั้งหมดนี้ไม่เกี่ยวข้องกับความสามารถพิเศษของมันแต่อย่างใด

ในทางวิทยาศาสตร์ กบและคางคกนั้นแยกออกจากกันได้ค่อนข้างยาก แต่โดยส่วนใหญ่ เรามักมองว่าคางคกจะอาศัยอยู่บนบกมากกว่า และมีผิวหนังที่แห้งกว่ากบ คางคกกินแมลงขนาดเล็กเป็นอาหารโดยอาศัยลิ้นอันยืดหยุ่น ซึ่งนอกเหนือจากนั้นแล้ว พวกมันก็ไม่มีอาวุธอื่นใดเพื่อใช้ล่าเหยื่อได้อีก ทว่าสำหรับเรื่องการป้องกันตัวแล้ว คางคกบางสายพันธุ์กลับร้ายกาจอย่างมาก

นอกจากนี้ ศักยภาพของพวกมันยังเป็นที่รู้จักกันดีทั้งในตำรับยาแผนโบราณ และการแพทย์แผนปัจจุบัน ในประเทศจีนนั้น หนังคางคก ที่เชื่อกันว่ามีพิษ ยังถูกยกย่องว่ามีสรรพคุณหลายด้าน ตั้งแต่ระงับความเจ็บปวดไปจนถึงเพิ่มสมรรถภาพทางเพศ คางคกส่วนใหญ่ปกป้องตัวเองด้วยการขับสารพิษออกมาสู่ผิวหนังจากต่อมชนิดหนึ่ง

Image copyrightGETTY IMAGES

คำบรรยายภาพมิสเตอร์โทด ตัวละครในหนังสือเด็กคลาสสิคเรื่อง 'The Wind in the Willows'

อย่างไรก็ตาม คางคกยักษ์ออสเตรเลีย (cane toads) สัตว์ท้องถิ่นทางตอนกลางและใต้ของสหรัฐอเมริกา (ซึ่งกลายเป็นสัตว์รุกรานในหลายพื้นที่) นั้นโดดเด่นเป็นพิเศษจากบูโฟท๊อกซิน สารที่มีลักษณะคล้ายน้ำนมซึ่งออกฤทธิ์รุนแรงจนสามารถล้มสัตว์ขนาดใหญ่อย่างสุนัข และหากได้รับเข้าไปก็ส่งผลให้มนุษย์เจ็บป่วยอย่างแสนสาหัส

สารเคมีชนิดหนึ่งในพิษที่ร้ายแรงของคางคกนี้คล้ายคลึงกับพิษของดอกดิจิทาลิส หรือถุงมือจิ้งจอก ซึ่งออกฤทธิ์กระตุ้นกล้ามเนื้อหัวใจ ถ้าใช้ในปริมาณเล็กน้อยนั้นก็สามารถรักษาอาการหัวใจเต้นผิดจังหวะ และหัวใจล้มเหลวได้ด้วย งานวิจัยล่าสุดของมหาวิทยาลัยควีนส์แลนด์ ประเทศออสเตรเลีย พบผลลัพธ์ที่เป็นบวกเมื่อลองใช้พิษของคางคกยักษ์ออสเตรเลียยับยั้งเซลล์มะเร็งต่อมลูกหมาก

แม้ว่ารูปลักษณ์ภายนอกของคางคกจะไม่ค่อยน่ารักเท่าไรนัก แต่หากพวกมันสามารถปราบมะเร็งได้ ก็คงจะกล่าวได้แล้วว่า คางคกนั้นเหมาะสมกับตำแหน่ง ฮีโร่ที่มีด้านมืด อยู่ ใช่ไหม?

ฉลาม

Image copyrightDAN BEECHAM/BBC BLUE PLANET II

คำบรรยายภาพฉลามสีฟ้า หนึ่งในสายพันธ์ของฉลามที่อาศัยอยู่ในน่านน้ำเปิด พวกมันท่องเที่ยวทางไกลเพื่อมองหาอาหารมื้อถัดไป แต่ก็อดท้องได้นานเป็นอาทิตย์หากไร้เหยื่อ

ตามสื่อประเภทต่างๆ ฉลามมักถูกทาบทามให้เล่นบทฆาตรกรจอมคลุ้มคลั่งแห่งท้องทะเลอยู่เสมอ ทว่าภาพจำนี้ไม่ค่อยให้เกียรติเครือญาติหลากหลายอันน่าทึ่งกว่า 400 สกุลของพวกมันเลย ไม่ว่าจะเป็นเจ้ายักษ์ใหญ่ใจดี ฉลามวาฬ ที่กินแพลงตอนเป็นอาหาร ไปจนถึง ฉลามกบ (epaulette shark) ที่สามารถ 'เดิน' บนพื้นได้ แต่ละสายพันธ์นั้นล้วนมีเอกลักษณ์เฉพาะตัวทั้งสิ้น

อย่างไรก็ตาม ความเชื่อที่ว่าฉลามสามารถได้กลิ่นเลือดจากระยะทางไกลหลายไมล์นั้นดูจะเกินจริงไปเสียหน่อย แต่ฉลามหลายสายพันธุ์มีประสาทสัมผัสเป็นเลิศ ที่จริงพวกมันเป็นหนึ่งในสัตว์ที่ตอบสนองได้ว่องไวที่สุดในโลกอีกด้วย โดยสามารถรับรู้ถึงสนามไฟฟ้าและสนามแม่เหล็กที่บางเบาอย่างมากได้

อวัยวะรับสัมผัสแสนพิเศษบนหัวของพวกมันมีชื่อว่า Ampullae of Lorenzini อันเป็นกลุ่มของรูที่อัดแน่นด้วยสารคล้ายเยลลี ซึ่งช่วยให้การล่าแม่นยำยิ่งขึ้นด้วยการรับสัญญาณไฟฟ้าที่เกิดจากเหยื่อ ยกตัวอย่างเช่น ฉลามหัวค้อนถูหัวของพวกมันไปตามพื้นทรายใต้ทะเลเพื่อค้นหาปลากระเบนที่ซ่อนตัวอยู่

Image copyrightARUN SANKAR/AFP/GETTY IMAGES

คำบรรยายภาพชาวประมงอินเดียกำลังจะขายฉลามที่เขาจับได้เมื่อออกทะเลที่ท่าเมืองเชนไน เมื่อเดือนมค. 2018

นักวิจัยจากสถาบันชีววิทยาทางทะเลฮาวาย พบว่า ฉลามสามารถท่องเที่ยวโดยใช้สภาพแวดล้อมในท้องทะเล และสนามแม่เหล็กโลกเข้าช่วย เพื่อนำทางไปยังจุดออกหากินในเวลากลางคืน จุดพักผ่อนหย่อนใจในเวลากลางวัน หรือแม้กระทั่งติดตามเส้นทางอพยพอันยาวไกลได้อย่างแม่นยำ

ฉลามบางพันธุ์นั้นออกลูกเป็นตัว และมีระยะเวลาตั้งท้องยาวนาน รวมทั้งกว่าปลาฉลามจะโตเต็มวัยก็ใช้เวลามากด้วย ดังนั้นเมื่อถูกรังควานไม่ว่าจะโดยมนุษย์ผู้หวาดกลัว ได้รับผลกระทบจากมลพิษ ถูกล่าเพื่อเอาครีบ หรือติดอยู่ภายในแห ผลกระทบต่อเนื่องที่เกิดขึ้นทำให้จำนวนของพวกมันลดลงอย่างรวดเร็ว

Image copyrightMOHAMED ABDIWAHAB/AFP/GETTY IMAGES

คำบรรยายภาพชาวประมงโซมาลีแบกฉลามหัวค้อนที่เขาจับได้เพื่อไปขายที่ตลาดในเมืองโมกาดิชู เมื่อมกราคม 2018

หลายคนเข้าใจว่าฉลามไม่สามารถหยุดนิ่งได้เพราะต้องเคลื่อนไหวเอาออกซิเจนเข้าไปสู่ร่างกาย แต่ความจริงแล้ว อีกหลายสายพันธ์นั้นสามารถดึงก๊าซออกซิเจนเข้าสู่เหงือกโดยอาศัยกล้ามเนื้อส่วนแก้มเพียงอย่างเดียว ขณะเดียวกัน ระบบช่วยหายใจที่เรียกว่า obligate ram ventilators ของฉลามก็สามารถอาศัยประโยชน์จากกระแสน้ำที่ไหลแรง หรือกระแสน้ำที่มีระดับออกซิเจนสูงดึงออกซิเจนเข้าร่างกายได้ ทำให้สามารถหยุดว่ายน้ำได้เป็นระยะเวลาสั้นๆ

หากเราจะมองแบบโลกสวย สักเล็กน้อย อาจจะกล่าวได้ว่าความดุร้ายของฉลามนั้นทำให้มันเป็นนักรบที่คอยพิทักษ์สรรพสิ่งในท้องทะเลให้พ้นจากอันตราย

แร้ง

Image copyrightROBERT MUCKLEY

คำบรรยายภาพแร้งสวมหมวก (neccrosyrtes monachus) กำลังสยายปีกบินท่ามกลางท้องฟ้าโปร่งที่สดใส

เนื่องจากหนึ่งในซูเปอร์ฮีโร่ที่เก่งกาจที่สุดนั้นบินได้ นกจึงสมควรนำมาอยู่ในรายชื่อด้วยเช่นกัน และแน่นอนว่าต้องไม่ใช่นกธรรมดา แต่เป็นตัวแทนของเจ้าเวหานักเอาตัวรอดที่ยอดเยี่ยมที่สุด แร้งนั่นเอง

แร้งมีกิตติศัพท์หลากหลายในศิลปวัฒนธรรมยุคใหม่ โดยมักจะรับบทเป็นตัวร้ายสุดโฉด ทว่าในอนิเมชั่นเรื่องเมาคลีลูกหมาป่า (Jungle Book) ในปี พ.ศ. 2510 แร้งมีบทบาทที่ตราตรึงใจผู้ชมในฐานะเพื่อนผู้ห่วงใยเมาคลี เด็กชายผู้ถูกทอดทิ้ง

นกชนิดนี้มีลักษณะที่น่าพรั่นพรึง ไม่ว่าจะเป็นสายตาที่เฉียบแหลม ปากอันทรงพลัง หัวโล้นเกลี้ยงเกลา และความกว้างของปีกทั้งสองข้างที่น่าทึ่ง (แร้งดำหิมาลัยในทวีปเอเชียและยุโรปมีปีกที่กว้างได้ถึง 3.1 เมตร) แต่สิ่งที่ทำให้ผู้คนรังเกียจแร้งมากที่สุดนั้นดูเหมือนจะเป็นพฤติกรรมการกินของพวกมัน ที่เลือกกินซากศพแทนที่จะกินเหยื่อที่มีชีวิต ดังนั้นจุดประสงค์ของหัวที่ล้านเลี่ยนของมันก็คือกันไม่ให้คราบเลือดเกาะตัวเกรอะกรังนั่นเอง

Image copyrightPAUL NICHOLLS / BARCROFT MEDIA VIA GETTY IMAGES

คำบรรยายภาพลูกแร้งตุรกีฝาแฝดในอังกฤษ พวกมันออกจากไข่ช่วงช่วงฟุตบอลโลกพอดี

ด้วยพฤติกรรมที่ต้องสัมผัสกับเชื้อโรคมากมายเช่นนี้ แร้งจึงมีระบบภูมิคุ้มกันที่น่าทึ่ง รวมถึงน้ำย่อยในกระเพาะที่มีฤทธิ์รุนแรงเพื่อย่อยซากศพ ทั้งนี้การที่พวกมันเต็มไปด้วยเชื้อแบคทีเรียนั้นก็มีข้อได้เปรียบอยู่เช่นกัน คือ สัตว์น้อยพันธุ์นักที่จะกล้ายุ่งเกี่ยวกับแร้ง แต่น่าเศร้า ที่มนุษย์ไม่ใช่ข้อยกเว้น

ปัจจุบัน สายพันธ์แร้งในแอฟริกาและเอเชียกำลังลดจำนวนลงอย่างรวดเร็ว สาเหตุส่วนใหญ่เกิดจากยาพิษ ในประเทศอินเดียและปากีสถาน การใช้ยาแก้อักเสบชนิดไดโคลฟีแนคในวัวส่งผลให้แร้งที่กินซากศพเหล่านั้นเกิดภาวะไตวาย และทำให้จำนวนประชากรแร้งลดลงอย่างรวดเร็ว หลังจากรัฐบาลห้ามใช้ไดโคลฟีแนคในปศุสัตว์ นักอนุรักษ์ที่พยายามเต็มที่เพื่ออนุรักษ์พวกมัน

ในแอฟริกาตะวันตก แร้งได้ผลกระทบจากซากศพที่ปนเปื้อนสารพิษซึ่งแต่เดิมตั้งใจจะใช้ควบคุมประชากรของไฮยีน่าและสุนัขจิ้งจอก นอกจากนี้ พวกมันยังมักจะบินชนสายไฟและกังหันลมอีกด้วย อย่างไรก็ตาม แร้งซึ่งมีสถานะสูงสุดในห่วงโซ่อาหารนั้นเป็นเรื่องที่สำคัญอย่างยิ่ง เพราะการที่พวกมันบินโฉบลงมาจัดการกับซากต่าง ๆ ช่วยป้องกันการแพร่กระจายของโรคร้ายแรง เช่น โรคแอนแทรกซ์

จะดีกว่าไหมหากหันมามองแร้งในฐานะนักเก็บกวาดที่ยอมทำงานอันแสนสกปรกเพื่อปกป้องสรรพสิ่งจากอันตรายของสิ่งปฏิกูล
",""
"1149","เนื้อสังเคราะห์ อาหารแห่งอนาคต?","Thu, 2018-08-16 09:21","http://www.stkc.go.th/node/1149","วิศวกรรมศาสตร์และเทคโนโลยี","https://www.bbc.com/thai/features-45110653","

คุณกล้าทานเนื้อที่ถูกเพาะขึ้นในห้องทดลองหรือเปล่า?

ไม่ว่าคุณจะกล้าหรือไม่ แต่แนวคิดเรื่องการใช้อาหารที่สังเคราะห์ขึ้นด้วยกระบวนการทางวิทยาศาสตร์มาเลี้ยงปากท้องชาวโลกกำลังใกล้ความจริงขึ้นทุกขณะ โดยเฉพาะอย่างยิ่งในยุคที่โลกกำลังเสี่ยงกับภาวะขาดแคลนอาหารจากประชากรที่เพิ่มขึ้นอย่างต่อเนื่อง

ปัจจุบันมีข้อมูลว่ามนุษย์เราใช้ทรัพยากรซึ่งปกติใช้ได้นาน 1 ปี หมดไปภายในเวลาเพียง 7 เดือน ขณะเดียวกันประชากรโลกก็มีแนวโน้มจะเพิ่มขึ้นเป็น 11,000 ล้านคนภายในช่วงสิ้นสุดศตวรรษนี้ ดังนั้นการผลิตอาหารให้ได้มากขึ้นจึงเป็นภารกิจสำคัญอันดับต้น ๆ ของเรา ส่งผลให้มีธุรกิจสตาร์ทอัพหลายรายหันมาผลิตเนื้อสังเคราะห์ หรือที่เรียกว่า ""คลีนมีท"" (clean meat) เพื่อหวังให้เป็นแหล่งอาหารแห่งอนาคตของมนุษย์


	กินจิ้งหรีดช่วยเพิ่มจุลชีพในลำไส้-ลดการอักเสบทั่วร่างกาย
	""ปั่กปั่ก"" อาหารคนยากในฟิลิปปินส์


บริษัท Mosa Meat ของเนเธอร์แลนด์ ถือเป็นผู้บุกเบิกธุรกิจด้านนี้ โดยเมื่อ 5 ปีที่แล้ว ได้คิดค้นการผลิตเนื้อเบอร์เกอร์จากเซลล์ต้นกำเนิดหรือสเต็มเซลล์ในห้องทดลองขึ้นมาเป็นครั้งแรก หวังแก้ปัญหาความต้องการเนื้อสัตว์ที่เพิ่มสูงขึ้น รวมทั้งการที่กระบวนการทำฟาร์มเลี้ยงสัตว์แบบดั้งเดิมที่ต้องใช้ทั้งพลังงาน น้ำ และที่ดิน ซึ่งส่งผลต่อการปล่อยก๊าซเรือนกระจก ตลอดจนปัญหาทางจริยธรรมในการเลี้ยงสัตว์เพื่อนำเนื้อมาบริโภค

ในการทดลองเมื่อ 5 ปีก่อน คณะนักวิจัยนำสเต็มเซลล์จากเนื้อเยื่อของวัวมาเพาะโดยเติมสารอาหารและสารเร่งการเติบโต แล้วปล่อยทิ้งไว้เป็นเวลาสามสัปดาห์ จนสเต็มเซลล์ได้แบ่งตัวเพิ่มนับล้านเซลล์ ก่อนจะนำสเต็มเซลล์เหล่านั้นมาแบ่งและเพาะต่อเพื่อให้ก่อตัวและประสานรวมกันเป็นกล้ามเนื้อ จากนั้นก็เป็นขั้นตอนที่ต้องใช้เวลายาวนานในการนำสเต็มเซลล์กล้ามเนื้อมาเรียงกันเป็นชั้น ใส่สี และผสมกับไขมัน จนได้ออกมาเป็นชิ้นเบอร์เกอร์ ซึ่งผู้เชี่ยวชาญด้านอาหารที่ได้ชิมเนื้อเบอร์เกอร์ดังกล่าว บอกว่ารสชาติใกล้เคียงกับเนื้อสัตว์ แต่ไม่ชุ่มฉ่ำเท่า
",""
"1148","แสงสีฟ้าจากหน้าจอก่อสารพิษเร่งให้ตาบอดได้","Thu, 2018-08-16 09:19","http://www.stkc.go.th/node/1148","วิทยาศาสตร์สุขภาพ","https://www.bbc.com/thai/international-45146621","

แม้จะทราบกันดีว่าแสงสีฟ้า (Blue light) จากหน้าจออุปกรณ์อิเล็กทรอนิกส์ส่งผลเสียต่อสายตาของคนเราได้ แต่ล่าสุดนักวิทยาศาสตร์เพิ่งค้นพบสาเหตุที่ทำให้เป็นเช่นนั้น โดยพวกเขาชี้ว่าสารเคมีสำคัญในดวงตาทำปฏิกิริยากับแสงสีฟ้าจนเกิดเป็นสารพิษทำลายจอตาขึ้น

ทีมนักวิจัยจากมหาวิทยาลัยโทเลโดของสหรัฐฯ ตีพิมพ์ผลการศึกษาดังกล่าวลงในวารสาร Scientific Reports โดยระบุว่าการจ้องมองแสงสีฟ้าซึ่งเป็นแสงที่มีความยาวคลื่นสั้นและมีพลังงานสูงติดต่อกันเป็นเวลานาน จะทำให้ดวงตาสร้างสารพิษขึ้นในเซลล์รับแสง จนเกิดอาการจอประสาทตาเสื่อมได้เร็วก่อนวัยอันควร

ผศ.ดร. อจิต กรุณารัตเน ผู้นำทีมวิจัยบอกว่า ""ในแต่ละวันดวงตาได้รับแสงสีฟ้าจากหน้าจอต่าง ๆ อย่างต่อเนื่อง แต่กระจกตาและเลนส์ตาของเราไม่สามารถจะป้องกันหรือสะท้อนแสงสีฟ้าออกไปได้""

ด้วยเหตุนี้ สารเคมีช่วยการมองเห็นในจอตาที่เรียกว่าเรตินอล (Retinal) จึงทำปฏิกิริยากับแสงสีฟ้า ทำให้เกิดโมเลกุลมีพิษทำลายเยื่อหุ้มเซลล์รับแสงจนเซลล์ตายลงในที่สุด ทำให้สูญเสียการมองเห็นอย่างถาวรเพราะจอตาไม่สามารถส่งสัญญาณสื่อประสาทไปยังสมองได้


	ศัลยกรรมเปลือกตา ศัลยกรรมยอดนิยมในไทย
	ดวงตายิงแสงเลเซอร์ได้เหมือนในหนังใกล้เป็นความจริงแล้ว


Image copyrightGETTY IMAGES

นักวิจัยยังได้ทดลองฉายแสงสีฟ้าไปยังเซลล์ชนิดอื่น ๆ ที่มีสารเรตินอลอยู่ เช่นเซลล์หัวใจ เซลล์ประสาท หรือแม้แต่เซลล์มะเร็ง พบว่าปฏิกิริยาที่เกิดขึ้นทำให้เซลล์ทุกชนิดตายลงได้ทั้งหมด

โรคจอตาเสื่อมหรือจอประสาทตาเสื่อม (Macular degeneration ) เป็นสาเหตุราวครึ่งหนึ่งของกรณีสูญเสียการมองเห็นที่พบทั้งหมด โดยส่วนใหญ่พบในผู้สูงวัยอายุ 50-70 ปีมากที่สุด

แม้โรคนี้จะไม่ทำให้ตาบอดสนิท แต่ก็สร้างปัญหาในการอ่านและการแยกแยะใบหน้าบุคคลอย่างมาก ทั้งยังไม่มีวิธีรักษาที่ได้ผลในปัจจุบัน

""เราหวังว่าการค้นพบในครั้งนี้ จะนำไปสู่การคิดค้นวิธีรักษาหรือวิธีชะลอการเกิดโรคจอประสาทตาเสื่อมได้สำเร็จ เช่นอาจจะมีการคิดค้นยาหยอดตาชนิดใหม่ที่ยับยั้งการเกิดสารพิษในดวงตาได้"" ผศ.ดร.กรุณารัตเน กล่าว

ทีมผู้วิจัยยังแนะนำให้คนทั่วไปปกป้องดวงตาจากแสงสีฟ้า ด้วยการสวมแว่นกันแดดที่ป้องกันได้ทั้งรังสียูวีและแสงสีฟ้าเมื่ออยู่กลางแจ้ง รวมทั้งหลีกเลี่ยงการจ้องมองจอโทรศัพท์มือถือหรือคอมพิวเตอร์ในที่มืด
",""
"1147","มนุษย์จะสร้าง ""ไทม์แมชชีน"" ไว้เดินทางข้ามเวลาได้จริงหรือไม่ ?","Thu, 2018-08-16 09:03","http://www.stkc.go.th/node/1147","วิศวกรรมศาสตร์และเทคโนโลยี","https://www.bbc.com/thai/international-45146624","

การเดินทางข้ามเวลาเพื่อกลับไปสู่อดีตหรือก้าวกระโดดไปยังโลกอนาคตนั้น แม้จะยังไม่สามารถทำได้ด้วยวิทยาการในปัจจุบัน แต่ก็น่าสงสัยว่าการท่องห้วงเวลาด้วย ""ไทม์แมชชีน"" (Time machine) มีความเป็นไปได้อยู่หรือไม่ และบรรดานักวิทยาศาสตร์มีหนทางที่จะพัฒนาเครื่องมือในจินตนาการชิ้นนี้ให้เป็นจริงขึ้นมาอยู่บ้างหรือเปล่า

เจาะเวลาผ่านรูหนอน

หากเรามองว่าเวลาคือสิ่งที่เดินทางเป็นเส้นตรง โดยเข็มนาฬิกาเดินจากอดีตมายังปัจจุบันและมุ่งต่อไปสู่อนาคตอย่างต่อเนื่อง การเดินทางข้ามเวลาในรูปแบบนี้จะอิงอาศัยสมการทางฟิสิกส์ของอัจฉริยะตลอดกาลอย่างอัลเบิร์ต ไอน์สไตน์ ซึ่งบ่งชี้ว่าปริภูมิ (Space) 3 มิติในจักรวาล ทั้งความกว้าง ความยาว และความสูง มีความเชื่อมโยงกับมิติที่ 4 คือเวลา (Time) อย่างแน่นแฟ้น

ไอน์สไตน์ยังเล็งเห็นว่าเราสามารถ ""พับ"" ให้ปริภูมิ-เวลา 2 ตำแหน่งที่อยู่แยกห่างกันไกลมาบรรจบกัน เพื่อย่นระยะทางและเดินทางข้ามเวลาได้ โดยทางลัดที่เกิดจากการพับมิติทั้งสี่นี้เรียกว่า ""รูหนอน"" (Wormhole) ซึ่งเป็นช่องทางคล้ายอุโมงค์เชื่อมต่อเวลาและสถานที่ที่แตกต่างกัน

Image copyrightSPL

คำบรรยายภาพไอน์สไตน์เห็นว่าเราสามารถพับให้กาล-อวกาศ 2 ตำแหน่งมาบรรจบกัน เพื่อย่นระยะทางและเดินทางข้ามเวลาได้

รูหนอนนี้อาจมีอยู่ทั่วไปในจักรวาลตามธรรมชาติ แต่รูหนอนที่อยู่ใกล้โลกของเรามากที่สุด ก็อาจอยู่ห่างออกไปไกลถึงหลายล้านปีแสง ทั้งยังไม่มีหลักประกันด้วยว่าหากเราเดินทางผ่านรูหนอนแล้วจะถูกส่งไปยังที่ใดในช่วงยุคสมัยไหนด้วย

แม้นักฟิสิกส์บางกลุ่มเชื่อว่ามนุษย์จะสามารถเชื่อมต่อรูหนอนซึ่งนำไปยังสถานที่และเวลาที่ต้องการได้อย่างเฉพาะเจาะจงในอนาคต แต่ก็ยังมีข้อจำกัดอื่น ๆ อยู่ เช่นมีผลคำนวณที่ทำนายว่ารูหนอนมักยุบตัวพังถล่มได้ง่าย และอาจบดขยี้ผู้ที่กำลังเดินทางท่องเวลาอยู่ภายในนั้นได้ ทำให้ต้องหาวิธีแก้ไขปัญหานี้ไว้ล่วงหน้าเช่นกัน

ศ. ทามารา เดวิส นักจักรวาลวิทยาจากมหาวิทยาลัยควีนส์แลนด์ของออสเตรเลียบอกว่า การทำให้ปากรูหนอนทั้งสองด้านเปิดอยู่เป็นเวลานานมากพอโดยไม่ยุบตัวลงมาเสียก่อนเป็นเรื่องยาก เพราะต้องใช้พลังงานที่เป็นลบซึ่งสามารถต่อต้านแรงโน้มถ่วงได้มาทำหน้าที่นี้ แต่ปัจจุบันนักวิทยาศาสตร์ยังค้นหาพลังงานชนิดที่ว่านี้ไม่พบ เว้นเสียแต่ ""พลังงานมืด"" (Dark energy ) ที่เชื่อกันว่าเป็นตัวการทำให้จักรวาลขยายตัวด้วยอัตราเร่งจะมีอยู่จริง และสามารถค้นพบวิธีนำมาใช้งานได้

กาลเวลาที่หมุนเหมือนน้ำวน

นับเป็นเวลาหลายสิบปีมาแล้วที่ ศ. โรนัลด์ มัลเลตต์ จากมหาวิทยาลัยคอนเนตทิคัตของสหรัฐฯ เฝ้าศึกษาและคิดค้นหลักการสร้างเครื่องเดินทางข้ามเวลา เนื่องมาจากแรงบันดาลใจที่ได้รับจากการอ่านนิยายวิทยาศาสตร์ของเอช.จี.เวลส์ เรื่อง The Time Machine และความปรารถนาที่จะได้พบกับพ่อที่เสียชีวิตไปตั้งแต่เขายังเด็กอีกครั้ง

ปัจจุบัน ศ. มัลเลตต์พบหลักการสร้างเครื่องไทม์แมชชีนที่เป็นไปได้ ซึ่งแตกต่างไปจากหลักการในแบบของไอน์สไตน์ที่กาลเวลาเดินเป็นเส้นตรง โดยเขาสร้างอุปกรณ์ตั้งโต๊ะขนาดย่อมขึ้นมาสาธิตหลักการที่ว่านี้

Image copyrightALAMY

คำบรรยายภาพภาพจากฝีมือศิลปินแสดงให้เห็นรูหนอนข้ามเวลาซึ่งเกิดจากการพับตัวและบิดเบี้ยวของกาล-อวกาศ

มีการสร้างลำแสงเลเซอร์ที่หมุนวนเป็นวงกลมในอุปกรณ์ดังกล่าวได้หลายรอบ ซึ่งภายในวงแหวนเลเซอร์นี้ปริภูมิ (Space) จะถูกบิดให้ผิดรูปไปจากเดิมเหมือนกับการคนกาแฟในแก้ว หากปริภูมิและเวลามีความสัมพันธ์กันอย่างใกล้ชิดจริงแล้ว เวลาในวงแหวนเลเซอร์ก็ย่อมจะต้องเปลี่ยนไปด้วย โดยจะเกิดสภาพเวลาที่หมุนวนเป็นรอบจากอดีตไปสู่อนาคตและย้อนกลับสู่อดีตอีกครั้ง

ในทางทฤษฎีแล้ว หากเราสามารถทำให้เลเซอร์มีความเข้มมากพอในปริภูมิที่เล็กมากจุดหนึ่ง เราก็อาจจะบิดให้เวลาที่เดินเป็นเส้นตรงโดยไม่หวนกลับคืน กลายเป็นเวลาที่หมุนวนกลับมาบรรจบกันอีกได้หลายรอบโดยไม่จำกัด แต่วิธีนี้จะต้องใช้พลังงานมหาศาล และต้องหาวิธีย่อส่วนสรรพสิ่งให้ลงมาอยู่ในขนาดเล็กจิ๋วระดับไมโครเท่านั้น

อดีต-ปัจจุบัน-อนาคต มีอยู่พร้อมกันหรือไม่ ?

จักรวาลในแบบของไอน์สไตน์นั้น ถือว่าทุกสิ่งอยู่ในโครงสร้างของปริภูมิ-เวลาเดียวกันโดยไม่มีการเปลี่ยนแปลง ตามแนวคิดนี้เวลาทั้งอดีต ปัจจุบัน และอนาคต ล้วนแล้วแต่เป็นจริงเท่าเทียมกัน ซึ่งเท่ากับว่าเหตุการณ์ในทั้งสามช่วงเวลานั้นมีอยู่แล้วมาโดยตลอดในปริภูมิ-เวลา (Space-Time) ตำแหน่งใดตำแหน่งหนึ่งของจักรวาล

""เหตุการณ์ที่ไดโนเสาร์มีชีวิตอยู่ในอดีต เหตุการณ์ที่เรากำลังทำอยู่ในปัจจุบัน และเหตุการณ์ที่จะเกิดขึ้นในอนาคต ต่างก็ดำรงอยู่ในจุดใดจุดหนึ่งของปริภูมิ-เวลาเดียวกันทั้งสิ้น"" ดร. คริสตี มิลเลอร์ จากศูนย์เพื่อการศึกษาเรื่องเวลาของมหาวิทยาลัยซิดนีย์ในออสเตรเลียกล่าว

ปรากฏการณ์นี้อาจเทียบได้กับการที่เราอยู่ที่ประเทศไทย แต่ก็มีคนอื่นอยู่ที่กรุงลอนดอน หรืออยู่ที่ประเทศสิงคโปร์ด้วยในเวลาเดียวกัน ซึ่งสถานที่ทั้งสามแห่งนั้นต่างมีอยู่จริงเหมือนกันหมด เพียงแต่เรารับรู้ได้ถึงสถานที่ที่เราอยู่เท่านั้น

Image copyrightGETTY IMAGES

คำบรรยายภาพร็อด เทย์เลอร์ นำแสดงในภาพยนตร์ยุคทศวรรษ 1960 ที่สร้างจากนิยายของเอช.จี. เวลส์ เรื่อง The Time Machine

หากหลักการนี้ถูกต้อง ก็นับว่าเป็นข่าวดีต่อโอกาสในการพัฒนาไทม์แมชชีนให้เป็นความจริงขึ้นมาได้ แต่ก็เกิดข้อจำกัดด้วยว่า ในเมื่ออดีต ปัจจุบัน และอนาคต ถูกกำหนดไว้ตายตัวอยู่แล้ว เราจึงไม่สามารถจะเดินทางข้ามเวลาไปเปลี่ยนแปลงเหตุการณ์ในอดีตเพื่อให้เกิดผลลัพธ์ที่ต่างออกไปในอนาคตได้ เช่นเราไม่สามารถข้ามเวลาไปสังหารฮิตเลอร์ เพื่อหยุดยั้งการฆ่าล้างเผ่าพันธุ์ชาวยิวได้

แม้ล่าสุดนักวิทยาศาสตร์บางรายยังมองว่าการเดินทางข้ามเวลาไม่อาจจะเป็นจริงขึ้นมาได้ แต่หลายรายก็ฝากความหวังไว้กับความก้าวหน้าของวิทยาการควอนตัม ซึ่งกฎฟิสิกส์ที่มีมาแต่เดิมมักถูกยกเว้นหรือเปลี่ยนแปลงไปภายใต้สภาวะควอนตัมนี้ ดังเช่นที่เคยมีการค้นพบว่าอนุภาคหนึ่งสามารถอยู่ในหลายสถานที่ได้พร้อมกันมาแล้ว
",""
"1146","ภารกิจ “แตะ” ดวงอาทิตย์ของนาซา","Thu, 2018-08-16 09:01","http://www.stkc.go.th/node/1146","วิศวกรรมศาสตร์และเทคโนโลยี","https://www.bbc.com/thai/international-45132360","

วันนี้ (12 ส.ค.) นาซาได้ส่งยาน พาร์คเกอร์ โซลาร์ โพรบ ขึ้นไปสำรวจชั้นบรรยากาศรอบนอกของดวงอาทิตย์แล้ว เมื่อเวลา 14.31 น. ที่ผ่านมา ตามเวลาในไทย

ยานสำรวจขนาดเท่ารถยนต์คันเล็ก ๆ นี้ มีภารกิจที่จะเข้าไปถึงชั้นบรรยากาศรอบนอกของดวงอาทิตย์ พร้อมกับเกราะป้องกันความร้อนพิเศษจะช่วยให้ยานทนความร้อนได้ถึง 1,500 องศาเซลเซียส โดยจะเป็นสิ่งประดิษฐ์ที่เคลื่อนที่ด้วยความเร็วที่สุดถึง 690,000 กม./ชม.

นาซาประกาศแผนดำเนินโครงการนี้เมื่อปี 2009 โดยใช้งบประมาณ 1.5 พันล้านดอลลาร์สหรัฐฯ (เกือบ 5 หมื่นล้านบาท) โดยยานสำรวจมีกำหนดการโคจรรอบดวงอาทิตย์นาน 7 ปี โดยจะเดินทางผ่านชั้นบรรยากาศบางส่วนของดวงอาทิตย์ แล้วจะเข้าใกล้พื้นผิวมากที่สุดเท่าที่เคยมีวัตถุซึ่งสร้างขึ้นโดยฝีมือมนุษย์เคยสำรวจมา ส่วนเป้าหมายหลักของการเก็บข้อมูล คือเพื่อทำความเข้าใจเกี่ยวกับส่วนนอกสุดของชั้นบรรยากาศของดวงอาทิตย์ ที่เรียกว่าโคโรนา ซึ่งจะช่วยให้นักวิทยาศาสตร์มีความรู้มากขึ้นถึงที่มาและพัฒนาการของลมสุริยะ

นาซาได้เปลี่ยนชื่อยานสำรวจดวงอาทิตย์ลำนี้จากเดิมคือ ""โซลาร์โพรบพลัส"" มาเป็น ""พาร์กเกอร์ โซลาร์โพรบ"" เพื่อเป็นเกียรติแก่ ศ.ยูจีน ปาร์กเกอร์ นักวิทยาศาสตร์ผู้บุกเบิกงานวิจัยด้านลมสุริยะ

นอกจากนาซาแล้ว องค์การอวกาศยุโรป เป็นอีกหน่วยงานที่มีแผนจะปล่อยยานสำรวจดวงอาทิตย์ชื่อ โซลาร์ ออร์บิเทอร์ ในเดือน ก.พ. ปี 2019

ภารกิจสำรวจดวงอาทิตย์ครั้งสำคัญของมนุษยชาติ
เหตุผล 4 ข้อที่ยานในภารกิจสัมผัสดวงอาทิตย์ไม่มอดไหม้
",""
"1145","ชี้ฟังเสียงเพื่อเรียนรู้-ท่องจำขณะนอนหลับเป็นไปไม่ได้","Thu, 2018-08-16 08:54","http://www.stkc.go.th/node/1145","วิทยาศาสตร์สุขภาพ","https://www.bbc.com/thai/features-45173351","

ใครที่หวังจะท่องตำราก่อนสอบหรือเรียนรู้เรื่องใหม่ ๆ ทางลัด ด้วยการฟังเสียงบรรยายให้ซึมเข้าสมองขณะนอนหลับ คงจะต้องหาวิธีอื่นกันเสียแล้ว เพราะนักวิทยาศาสตร์เพิ่งพบหลักฐานที่ชี้ว่า สมองของคนเราไม่สามารถจะจัดระเบียบเสียงที่ได้ยินขณะนอนหลับให้เป็นกลุ่มเป็นก้อนตามลำดับที่ถูกต้องได้

ผลการศึกษาดังกล่าวได้รับการตีพิมพ์ในวารสาร Scientific Reports โดยทีมนักประสาทวิทยาจากมหาวิทยาลัย Université libre de Bruxelles (ULB) ของเบลเยียมพบว่า ความสามารถในการเรียนรู้หรือจดจำข้อมูลต่าง ๆ ด้วยการฟังเสียงของคนเรานั้นมีอยู่จำกัดในขณะที่นอนหลับ

มีการตรวจวัดความเคลื่อนไหวของสนามแม่เหล็กจากสมองส่วนหน้าของกลุ่มทดลอง ขณะที่พวกเขานอนหลับและได้ฟังเสียงต่าง ๆ ที่ดังขึ้นติดต่อกันเป็นชุดอย่างรวดเร็วไปพร้อมกันด้วย จากนั้นจึงวิเคราะห์สัญญาณของสนามแม่เหล็กที่วัดได้ดังกล่าว


	เซลล์ประสาทสมองรับส่ง 2 สัญญาณได้ในคราวเดียวกัน
	งานวิจัยล่าสุดตอกย้ำ สมองคนสร้างเซลล์ประสาทใหม่ได้ตลอดชีวิต
	นักวิทยาศาสตร์พบแบบแผนการทำงานของ ""สมองสร้างสรรค์""


Image copyrightGETTY IMAGES

ผลปรากฏว่าความสามารถในการจัดระเบียบและประมวลผลเสียงที่ได้ยินจะเริ่มหายไป ตั้งแต่เข้าสู่การนอนหลับในช่วงคลื่นสั้น (Slow wave sleep) ซึ่งเป็นช่วงหลับลึกที่สุดในการนอนระยะที่ยังไม่มีการกลอกลูกตาไปมาอย่างรวดเร็ว (NREM)และเป็นช่วงที่คลื่นสมองมีความเคลื่อนไหวประสานสอดคล้องกันมากที่สุด

ทีมผู้วิจัยยังพบว่า สมองไม่สามารถจัดระเบียบเสียงที่ได้ยินขณะนอนหลับให้เป็นกลุ่มเป็นก้อนตามลำดับที่ถูกต้องได้ ซึ่งความสามารถดังกล่าวจะกลับคืนมาในขณะที่ตื่นนอนแล้วเท่านั้น

ความเชื่อเรื่องที่สมองสามารถเรียนรู้สิ่งใหม่ ๆ ได้จากการฟังขณะนอนหลับหรือ Hypnopedia เป็นแนวคิดที่ได้รับความนิยมอย่างมากในช่วงทศวรรษที่ 1960 แต่ในเวลาต่อมา ""วิธีเรียนรู้แบบใหม่"" เช่นนี้กลับไม่สู้ได้รับความนิยมมากนัก เนื่องจากขาดหลักฐานทางวิทยาศาสตร์ที่น่าเชื่อถือมารองรับ
",""
"1144","โลกจะเผชิญอุณหภูมิร้อนสุดขั้วตลอด 4 ปีข้างหน้า","Thu, 2018-08-16 08:53","http://www.stkc.go.th/node/1144","วิทยาศาสตร์สิ่งแวดล้อม","https://www.bbc.com/thai/features-45192961","

สภาพภูมิอากาศโลกมีแนวโน้มจะร้อนแรงขึ้นตลอดช่วงระยะเวลา 4 ปีข้างหน้านี้ เนื่องจากวงจรสภาพอากาศตามธรรมชาติเข้าสู่ระยะที่ร้อนที่สุดช่วงหนึ่งในรอบไม่กี่ทศวรรษที่ผ่านมา เสริมให้ภาวะโลกร้อนจากฝีมือมนุษย์มีความรุนแรงยิ่งขึ้นไปอีก

การทำนายสภาพอากาศโลกดังกล่าว มาจากผลการศึกษาทางสถิติที่ตีพิมพ์ในวารสาร Nature Communications ซึ่งระบุว่านับแต่ปีนี้เป็นต้นไป ทั่วโลกมีความเสี่ยงสูงที่จะเผชิญกับคลื่นความร้อนและภัยธรรมชาติที่รุนแรงขึ้นไปจนถึงปี 2022 เป็นอย่างน้อย

ดร. ฟลอเรียน ซีวีลเลก จากศูนย์วิจัยวิทยาศาสตร์แห่งชาติฝรั่งเศส ผู้ทำการศึกษาเรื่องนี้บอกว่า ในช่วงสิบกว่าปีแรกของต้นศตวรรษที่ 21 คือระหว่างปี 1998-2010 ภาวะโลกร้อนที่เกิดจากการปล่อยคาร์บอนขึ้นสู่ชั้นบรรยากาศของมนุษย์นั้นไม่ได้บรรเทาเบาบางลง แต่เราไม่รู้สึกถึงผลกระทบที่รุนแรงมากนัก เพราะได้รับความเย็นชดเชยจากวงจรสภาพอากาศตามธรรมชาติที่ยังคงเป็นปรากฏการณ์ลานีญา (La Niña) อยู่


	เหตุใดหลายพื้นที่ของโลกจึงร้อนผิดปกติขณะนี้
	พายุเซินติญ: ชื่อของพายุมีที่มาอย่างไร ?
	นาซาเผยวิดีโอไทม์แลปส์ 20 ปี แสดงให้เห็นการเปลี่ยนแปลงของโลก


อย่างไรก็ตาม โลกได้เข้าสู่วงจรสภาพอากาศช่วงใหม่ที่มีความร้อนระอุมากขึ้นในปีนี้ ทำให้ปี 2018 มีอุณหภูมิสูงกว่าค่าเฉลี่ยของภาวะโลกร้อนในระยะยาวถึง 2 เท่า และจะพุ่งขึ้นอีกเป็น 3 เท่าในปีหน้า

Image copyrightGETTY IMAGES

ภาวการณ์เช่นนี้จะทำให้กระแสน้ำในมหาสมุทรมีอุณหภูมิสูงขึ้นเร็วกว่าอากาศบนภาคพื้นทวีปต่าง ๆ ซึ่งเสี่ยงต่อการเกิดพายุไต้ฝุ่นและไซโคลนที่รุนแรง รวมทั้งน้ำท่วมฉับพลัน ส่วนการเกิดคลื่นความร้อน ไฟป่า และภัยแล้ง เช่นที่เกิดขึ้นกับซีกโลกเหนือในปีนี้นั้น เป็นไปได้ว่าจะมีความรุนแรงมากขึ้น แต่ไม่สามารถทำนายได้ว่าจะเกิดขึ้นในส่วนใดของโลก

""คนทั่วไปอาจยังไม่รู้สึกถึงความเปลี่ยนแปลงของสภาพอากาศมากนัก แต่ในฐานะนักวิทยาศาสตร์ ผลการศึกษานี้น่าตกใจอย่างมาก และชี้ให้เราเร่งย้ำเตือนให้ความรู้เรื่องภาวะโลกร้อนที่ถูกต้องกับผู้คน เพื่อให้พวกเขาตัดสินใจทำในสิ่งที่ถูกต้องโดยด่วน"" ดร.ซีวีลเลก กล่าว
",""
"1143","ชี้บุหรี่ไฟฟ้าทำลายเซลล์ในระบบภูมิคุ้มกัน","Thu, 2018-08-16 08:50","http://www.stkc.go.th/node/1143","วิทยาศาสตร์การแพทย์","https://www.bbc.com/thai/features-45189631","

งานวิจัยล่าสุดจากอังกฤษพบหลักฐานบ่งชี้ว่า บุหรี่ไฟฟ้าอาจทำลายเซลล์ในระบบภูมิคุ้มกันที่สำคัญของร่างกาย และอาจมีอันตรายต่อสุขภาพมากกว่าที่คนส่วนใหญ่เชื่อกัน

งานวิจัยที่นำโดย ศ.เดวิด ธิคเก็ตต์ จากมหาวิทยาลัยเบอร์มิงแฮม ซึ่งตีพิมพ์ในวารสารการแพทย์ Thorax พบว่า ละอองไอน้ำจากบุหรี่ไฟฟ้าไปหยุดยั้งการทำงานของเซลล์ระบบภูมิคุ้มกันที่สำคัญในปอดและกระตุ้นให้เกิดอาการอักเสบ

ในการศึกษาครั้งนี้ ทีมนักวิทยาศาสตร์ได้ออกแบบกระบวนการเชิงกลเพื่อเลียนแบบการสูบบุหรี่ไฟฟ้า โดยทำขึ้นในห้องทดลอง และใช้ตัวอย่างเนื้อเยื่อปอดที่ได้รับบริจาคจากคนที่ไม่สูบบุหรี่


	ไทย-สิงคโปร์ห้าม แต่ อังกฤษเสนอให้ รพ. ขายบุหรี่ไฟฟ้า
	สิงคโปร์เริ่มใช้กฎหมายห้ามสูบบุหรี่ไฟฟ้า
	วันงดสูบบุหรี่โลก: ประเทศไหนสูบบุหรี่มากที่สุดและน้อยที่สุด?


ผลการศึกษาพบว่า ละอองไอน้ำจากบุหรี่ไฟฟ้าทำให้เกิดอาการอักเสบ และไปยับยั้งการทำงานของ ""อัลวีโอลาร์ มาโครเฟจ"" (alveolar macrophage) ซึ่งเป็นเซลล์ที่ช่วยกำจัดสิ่งแปลกปลอมที่อาจเป็นอันตราย เช่น อนุภาคฝุ่น เชื้อแบคทีเรีย และสารก่อภูมิแพ้ต่าง ๆ

ทีมนักวิจัยระบุว่า ปฏิกิริยาที่เกิดขึ้นคล้ายกับที่มักพบในกลุ่มผู้สูบบุหรี่เป็นประจำ หรือผู้ป่วยโรคปอดเรื้อรัง อย่างไรก็ตาม ชี้ว่าผลที่ได้จากการศึกษาครั้งนี้เป็นเพียงสภาพที่เกิดขึ้นในห้องทดลอง ซึ่งกินเวลาเพียง 48 ชั่วโมง และจำเป็นต้องมีการศึกษาให้ลึกซึ้งขึ้นเพื่อทำความเข้าใจถึงผลกระทบต่อสุขภาพในระยะยาว

ศ.ธิคเก็ตต์ ชี้ว่า แม้บุหรี่ไฟฟ้าจะปลอดภัยกว่าบุหรี่จากใบยาสูบในแง่ของความเสี่ยงที่จะก่อให้เกิดโรคมะเร็ง แต่ก็อาจจะส่งผลเสียต่อสุขภาพในระยะยาวหากสูบบุหรี่ไฟฟ้าติดต่อกัน 20-30 ปี เพราะการวิจัยชิ้นนี้ยังอยู่ในช่วงเริ่มต้นเท่านั้น

""ผมไม่คิดว่าบุหรี่ไฟฟ้าจะอันตรายกว่าบุหรี่แบบธรรมดา แต่เราก็ไม่ควรเชื่ออย่างสนิทใจว่ามันปลอดภัยมากอย่างที่คิดกัน"" ศ.ธิคเก็ตต์ กล่าว

รายงานผลการวิจัยอิสระฉบับล่าสุดของสำนักงานสาธารณสุขอังกฤษ (PHE) ที่ตีพิมพ์เมื่อเดือน ก.พ.ที่ผ่านมา พบ ""หลักฐานอย่างท่วมท้น"" ที่บ่งชี้ว่า ""บุหรี่ไฟฟ้ามีความปลอดภัยกว่าการสูบบุหรี่จากใบยาสูบ ทั้งยังเป็นอันตรายต่อผู้คนที่อยู่รอบข้างน้อยกว่าด้วย""

PHE เสนอให้บุหรี่ไฟฟ้าเป็นส่วนหนึ่งในคำสั่งใช้ยาที่แพทย์สามารถสั่งจ่ายให้คนไข้ของสำนักบริการสาธารณสุขแห่งชาติสหราชอาณาจักร (NHS) ได้ เพราะผลการศึกษาชี้ว่า บุหรี่ไฟฟ้าช่วยให้คนเลิกบุหรี่ได้สำเร็จมากขึ้น ทั้งยังมีอันตรายน้อยกว่าการสูบบุหรี่แบบธรรมดาถึง 95%

มาร์ติน ด็อกเรลล์ จากหน่วยควบคุมยาสูบของ PHE บอกว่า บุหรี่ไฟฟ้าไม่ได้ปลอดภัย 100% แต่ก็มีอันตรายน้อยกว่าบุหรี่ธรรมดาอย่างชัดเจน พร้อมแนะนำว่า ""ผู้สูบบุหรี่ธรรมดาที่กำลังคิดจะเปลี่ยนไปสูบบุหรี่ไฟฟ้าควรเริ่มเปลี่ยนไปใช้อย่างสมบูรณ์ในทันที""
",""
"1106","เหตุผล 8 ข้อที่มนุษย์หลงรักพลาสติกตัวร้าย","Tue, 2018-07-10 13:26","http://www.stkc.go.th/node/1106","วิทยาศาสตร์เคมี","https://www.bbc.com/thai/international-44537467","

ปัญหาขยะพลาสติกล้นโลกที่ก่อมลภาวะไปทุกแห่งในขณะนี้ ไม่อาจปฏิเสธได้ว่ามาจากความนิยมชมชอบที่มีมานานนับศตวรรษของมนุษย์ส่วนใหญ่ ซึ่งพากันติดอกติดใจวัสดุใช้งานง่าย ราคาถูก มีน้ำหนักเบา ทั้งปรับเปลี่ยนเป็นสิ่งของได้หลายรูปแบบอย่างพลาสติกนั่นเอง

พลาสติกเริ่มเป็นที่นิยมตั้งแต่ช่วงปลายศตวรรษที่ 19 ด้วยเหตุผลหลายประการ แต่เราเดินทางมาถึงจุดที่ใช้พลาสติกกันเกินพอดีได้อย่างไร ? เหตุผลที่ทำให้ผู้คนพากันหลงใหลวัสดุอย่างพลาสติกมีอย่างน้อย 8 ข้อดังต่อไปนี้

1. พลาสติกถูกคิดค้นขึ้นครั้งแรกเพื่อทดแทนงาช้าง
ในปี 1863 เกิดภาวะขาดแคลนงาช้างอย่างหนัก ทำให้บริษัทผู้ผลิตลูกบิลเลียดของสหรัฐฯที่ใช้งาช้างเป็นวัตถุดิบ ประกาศจะให้รางวัลแก่ผู้ที่คิดค้นวัสดุทดแทนได้สำเร็จ ทำให้นายจอห์น เวสลีย์ ไฮแอต นักประดิษฐ์มือสมัครเล่น ทดลองใช้ใยฝ้ายและกรดไนตริกสังเคราะห์ ""เซลลูลอยด์"" (Celluloid) ซึ่งเป็นพลาสติกชนิดแรกขึ้น

แม้เซลลูลอยด์จะนำมาใช้ผลิตลูกบิลเลียดได้คุณภาพไม่สู้ดีนัก แต่หลังจากนั้นก็มีการค้นพบประโยชน์นับพันอย่างของวัสดุชนิดใหม่นี้ติดตามมา ทำให้ทั่วโลกมีการใช้งานพลาสติกกันกว้างขวางขึ้น

2. พลาสติกทำให้เราได้ชมภาพยนตร์
แม้ฟิล์มภาพยนตร์ที่ผลิตขึ้นครั้งแรกจะทำมาจากกระดาษ แต่ความเหนียวและแข็งแกร่งของเซลลูลอยด์มีความเหมาะสมต่อการใช้งานด้านนี้มากยิ่งกว่า พลาสติกชนิดที่ติดไฟได้ถูกนำมาขึ้นรูปให้เป็นแถบยาวและเคลือบสารเคมีที่ทำปฏิกิริยากับแสงเอาไว้ นับว่าเซลลูลอยด์เป็นพลาสติกที่ขับเคลื่อนวงการภาพยนตร์ฮอลลีวูดให้เติบโตในเวลาที่เหมาะเจาะทีเดียว



3. เบกาไลต์ (Bakelite) พลาสติกอเนกประสงค์
ในปี 1907 มีการคิดค้นพลาสติกที่มีประโยชน์ใช้สอยได้หลายพันรูปแบบ และถูกนำมาผลิตเป็นเครื่องใช้ไฟฟ้าจำนวนมากในเวลาต่อมา ซึ่งก็คือเบกาไลต์หรือเบกไลต์นั่นเอง

เบกาไลต์เป็นชื่อการค้าของสารฟีนอลฟอร์มัลดีไฮด์เรซิน ซึ่งจะแข็งตัวเมื่อร้อน เบกาไลต์มีสีน้ำตาลเข้ม เนื้อแข็งแต่เปราะแตกง่าย มีคุณสมบัติเป็นฉนวนไฟฟ้า ทำให้มีการนำมาผลิตเป็นโคมไฟ ปลั๊กไฟ และเต้าเสียบอย่างแพร่หลาย

4. พลาสติกขับเคลื่อนสงครามโลกครั้งที่สอง
ในช่วงทศวรรษที่ 1930 และ 1940 นักปิโตรเคมีได้คิดค้นพลาสติกชนิดใหม่ ๆ ขึ้นมากมาย ซึ่งรวมถึงพลาสติกยอดนิยมอย่างพอลิเอทิลีน (Polyethylene - PE) ซึ่งมีบทบาทสำคัญในสงครามโลกครั้งที่สองด้วย

พอลิเอทิลีนถูกใช้เป็นฉนวนหุ้มสายไฟฟ้ายาวในระบบเรดาร์ตรวจการณ์ทางอากาศของฝ่ายสัมพันธมิตร ซึ่งระบบนี้ช่วยคุ้มกันกองเรือลำเลียงของสหราชอาณาจักรในมหาสมุทรแอตแลนติก และมีส่วนสำคัญอย่างยิ่งต่อผลแพ้ชนะในการรบ

พลาสติกชนิดอื่นที่คิดค้นขึ้นในยุคนี้ ถูกนำมาใช้งานด้านการทหารด้วยหลายชนิด เช่นมีการนำไนลอนมาใช้แทนผ้าไหมในร่มชูชีพ มีการใช้อะคริลิกทำกระจกหน้าต่างของป้อมปืนบนเครื่องบินทิ้งระเบิด หมวกเหล็กทหารที่เป็นโลหะก็ถูกแทนที่ด้วยหมวกพลาสติกในที่สุด ในยุคนี้อุตสาหกรรมพลาสติกขยายตัวอย่างรวดเร็วแบบก้าวกระโดด

5. พลาสติกช่วยบันทึกเสียงดนตรี
เมื่อกระบอกเสียง (Phonograph cylinder record) ที่ทำจากไขผึ้งของโทมัส เอดิสัน ถูกผลิตขึ้นใหม่ด้วยพลาสติก ทำให้การบันทึกเสียงและบรรเลงดนตรีมีคุณภาพดีขึ้นอย่างมาก ทั้งตัวกระบอกเสียงก็มีความทนทานเพิ่มขึ้นด้วย ในภายหลังยังมีการผลิตแผ่นเสียงไวนิล เทปคาสเซต และแผ่นซีดีออกมา ซึ่งล้วนทำจากพลาสติกทั้งสิ้น ทำให้อุตสาหกรรมความบันเทิงอย่างดนตรีเข้าถึงผู้คนจำนวนมากได้ง่าย



6. พลาสติกทำให้โรงพยาบาลมีสุขอนามัยมากขึ้น
เมื่อนักประดิษฐ์เติมสารเคมีบางอย่างลงในพลาสติก ทำให้วัสดุใหม่ที่ได้มีความอ่อนนุ่มและยืดหยุ่น เหมาะกับการนำมาใช้งานทางการแพทย์ เช่น ถุงใส่เลือด หลอดฉีดยาพลาสติก และท่อพลาสติก ถูกนำมาใช้งานในโรงพยาบาลแทนขวดแก้ว หลอดแก้ว และท่อยาง เนื่องจากสามารถใช้แล้วทิ้งหรือฆ่าเชื้อได้ง่าย ทนทานไม่เปราะแตก

7. พลาสติกใช้แล้วทิ้งได้สะดวก
หลังสงครามโลกครั้งที่สอง วงการอุตสาหกรรมพลาสติกขยายตัวขึ้นอย่างมาก และต้องการจะก้าวไปสู่การผลิตพลาสติกปริมาณมหาศาลเพื่อให้มีราคาถูกลง

แนวคิดนี้นำไปสู่ ""การปฏิวัติพลาสติก"" ซึ่งเร่งการผลิตพลาสติกแบบใช้ครั้งเดียวแล้วทิ้งมาทดแทนข้าวของเครื่องใช้ประจำวัน เช่น จาน ชาม ช้อนส้อม แก้วน้ำ โดยหวังว่าจะให้ความสะดวกสบายแก่ผู้บริโภคด้วยการลดภาระงานบ้านอย่างการล้างจานลง แต่จากจุดนี้เองที่วัฒนธรรมใช้แล้วทิ้งแบบสิ้นเปลืองและก่อมลภาวะได้เริ่มต้นขึ้น



8. พลาสติกช่วยลดอาหารเน่าเสียเหลือทิ้ง
การขนส่งอาหารจากแหล่งผลิตที่อยู่ห่างไกลมายังตลาดหรือบ้านเรือน ทำให้เกิดการเน่าเสียและอาจต้องทิ้งอาหารนั้นไปจำนวนมากอย่างน่าเสียดาย แต่ด้วยการคิดค้นบรรจุภัณฑ์พลาสติก พืชผักผลไม้ นม หรือเนื้อสัตว์ จะถูกเก็บรักษาให้อยู่ในสภาพดีได้ยาวนานขึ้น

แต่อย่างไรก็ตาม ข้อดีที่น่าชื่นชมของพลาสติกได้กลายเป็นภัยต่อสิ่งแวดล้อมไปในที่สุด เมื่อขยะพลาสติกจำนวนมหาศาลล้นทะลักลงสู่มหาสมุทร แพร่กระจายไปทั่วทุกมุมโลก ไม่เว้นแม้แต่ร่องลึกก้นสมุทรและส่วนห่างไกลที่สุดของทวีปแอนตาร์กติกา โดยต้องใช้เวลานานนับร้อยปีกว่าพลาสติกเหล่านี้จะย่อยสลาย
",""
"1105","พบสารอันตรายปนเปื้อนใน ""พลาสติกดำ"" ที่ใส่อาหาร-ของใช้","Tue, 2018-07-10 13:21","http://www.stkc.go.th/node/1105","วิทยาศาสตร์เคมี","https://www.bbc.com/thai/international-44594231","

สารเคมีอันตรายและโลหะหนักอย่างตะกั่ว โบรมีน และพลวงปริมาณมาก เข้าไปปนเปื้อนอยู่ในพลาสติกสีดำ ซึ่งเป็นวัสดุที่สัมผัสกับอาหาร และเป็นของใช้ในชีวิตประจำวันที่พบได้ทั่วไป

ทีมนักวิจัยจากมหาวิทยาลัยพลีมัธของสหราชอาณาจักรชี้ว่า ผู้ประกอบการอุตสาหกรรมใช้อุปกรณ์อิเล็กทรอนิกส์เก่ามารีไซเคิล เพื่อเป็นวัตถุดิบในการผลิตพลาสติกดำดังกล่าว

มีการตีพิมพ์ผลการศึกษานี้ในวารสาร Environment International โดยผู้วิจัยระบุว่า สารเคมีที่อันตรายต่อสุขภาพเหล่านี้เป็นส่วนประกอบในอุปกรณ์อิเล็กทรอนิกส์อย่างคอมพิวเตอร์แลปท็อปและเครื่องเสียง โดยถูกใช้เป็นสารกันไฟและสีเคลือบ ซึ่งจะยังคงตกค้างอยู่แม้อุปกรณ์ดังกล่าวหมดอายุการใช้งานแล้ว

ดร. แอนดรูว์ เทอร์เนอร์ ผู้นำทีมวิจัยระบุว่า ได้ใช้วิธีวาวรังสีเอกซ์ (XRF Spectrometry) ตรวจสอบผลิตภัณฑ์พลาสติกดำในชีวิตประจำวัน 600 ชนิด เช่น บรรจุภัณฑ์อาหาร เสื้อผ้า ของเล่น เครื่องประดับ เครื่องใช้สำนักงาน รวมทั้งอุปกรณ์อิเล็กทรอนิกส์เก่าและใหม่

ผู้วิจัยพบว่ามีสารเคมีอันตรายในผลิตภัณฑ์พลาสติกดำสำหรับผู้บริโภค ทั้งที่ไม่ได้เป็นส่วนประกอบหลักที่จำเป็นในการผลิตพลาสติกดำแต่อย่างใด โดยปริมาณที่ปนเปื้อนนั้นเกินระดับที่กำหนดไว้ตามกฎหมาย

""ผลการตรวจสอบนี้ชี้ถึงข้อบกพร่องในการคัดแยกวัสดุใช้แล้วสำหรับกระบวนการรีไซเคิล เนื่องจากผู้ผลิตพลาสติกดำเลือกนำอุปกรณ์อิเล็กทรอนิกส์เก่ากลับมาใช้ใหม่ด้วยเหตุผลเรื่องการประหยัดต้นทุน แต่ขาดความระมัดระวังในการป้องกันไม่ให้สารเคมีอันตรายเข้าถึงผู้บริโภค"" ดร. เทอร์เนอร์ กล่าว

ทั้งนี้ สารเคมีอันตรายอย่างตะกั่วอาจทำให้เกิดภาวะเป็นพิษ โดยผู้ได้รับสารตะกั่วจะมีอาการทางระบบประสาท ความจำเสื่อมถอย และระบบทางเดินอาหารทำงานผิดปกติ ส่วนโบรมีนนั้นเป็นสารที่ระคายเคืองต่อเนื้อเยื่อของมนุษย์
",""
"1104","พบสารอินทรีย์สำคัญต่อสิ่งมีชีวิตบนดวงจันทร์ของดาวเสาร์","Tue, 2018-07-10 13:14","http://www.stkc.go.th/node/1104","ดาราศาสตร์","https://www.bbc.com/thai/features-44642527","

มีการค้นพบโมเลกุลสารอินทรีย์ที่ซับซ้อนซึ่งมีคาร์บอนเป็นองค์ประกอบหลัก ในละอองน้ำที่ถูกพ่นออกมาจากมหาสมุทรใต้พื้นผิวของดวงจันทร์ ""เอนเซลาดัส"" (Enceladus) ซึ่งเป็นบริวารของดาวเสาร์

สารประกอบอินทรีย์ดังกล่าว เดิมพบได้แต่บนโลกและพบในอุกกาบาตเป็นบางครั้งเท่านั้น แต่ในครั้งนี้นักวิทยาศาสตร์คาดว่า สารเคมีสำคัญที่มีความจำเป็นต่อสิ่งมีชีวิตดังกล่าวก่อตัวขึ้น จากปฏิกิริยาระหว่างน้ำและหินร้อนที่ก้นมหาสมุทรใต้พื้นผิวของเอนเซลาดัสเอง

ดร. แฟรงก์ โพสต์เบิร์ก จากมหาวิทยาลัยไฮเดลเบิร์กของเยอรมนี และคณะนักวิทยาศาสตร์นานาชาติ ตีพิมพ์ผลการศึกษาข้างต้นลงในวารสาร Nature โดยระบุว่าการค้นพบดังกล่าวมาจากข้อมูลที่รวบรวมโดยยานแคสสินีขณะบินผ่านดวงจันทร์เอนเซลาดัส ก่อนจะทำลายตัวเองด้วยการพุ่งเข้าสู่ชั้นบรรยากาศของดาวเสาร์เมื่อปีที่แล้ว

""นี่เป็นการค้นพบสารอินทรีย์ที่ซับซ้อนครั้งแรกจากดาวเคราะห์ที่เต็มไปด้วยน้ำ โดยเป็นสารที่สำคัญและจำเป็นต่อการดำรงอยู่ของสิ่งมีชีวิต แต่เรายังบอกไม่ได้ว่า สารอินทรีย์นี้มีความเกี่ยวข้องหรือมาจากสิ่งมีชีวิตบนดวงจันทร์เอนเซลาดัสหรือไม่"" ดร. โพสต์เบิร์กกล่าว



รายงานการวิจัยระบุว่า สารอินทรีย์ดังกล่าวประกอบด้วยคาร์บอน ไฮโดรเจน ออกซิเจน และอาจรวมถึงไนโตรเจน มีความซับซ้อนยิ่งกว่ากรดอะมิโนหลายชนิด และหนักกว่ามีเทนราว 10 เท่า โดยพบในละอองของน้ำและน้ำแข็งจากไอพ่นขนาดยักษ์ที่พวยพุ่งขึ้นจากมหาสมุทรใต้พื้นผิวสู่ชั้นบรรยากาศบริเวณ ""รอยแตกลายเสือ"" (Tiger stripes) ที่ขั้วใต้ของดาว

เชื่อว่าใต้พื้นผิวของดวงจันทร์เอนเซลาดัสนั้นเป็นมหาสมุทรทั้งหมด โดยมีแกนกลางที่ร้อนและเป็นรูพรุนซ่อนอยู่ใต้มหาสมุทรที่ลึกถึง 50 กิโลเมตร ความร้อนที่แร่ธาตุบริเวณก้นมหาสมุทรได้รับอาจทำให้เกิดสารอินทรีย์ขึ้นได้

ดร. คริสโตเฟอร์ เกลน นักวิจัยอาวุโสจากสถาบัน Southwest Research Institute ของสหรัฐฯ หนึ่งในทีมวิจัยครั้งนี้ระบุว่า ""เราได้พบน้ำในสถานะของเหลว แหล่งพลังงาน และโมเลกุลสารอินทรีย์ ซึ่งนับว่าเป็นปัจจัยที่ครบถ้วนต่อการก่อกำเนิดและการดำรงอยู่ของสิ่งมีชีวิตบนดวงจันทร์เอนเซลาดัส""

""แต่เราก็ยังไม่สามารถยืนยันได้แน่ชัดว่า มีสิ่งมีชีวิตอยู่บนดาวแห่งนี้หรือไม่ จนกว่าจะมีการตรวจสอบอีกครั้งด้วยอุปกรณ์ที่ทันสมัยขึ้น ในภารกิจสำรวจอวกาศครั้งต่อไป""
",""
"1103","กาแล็กซีทางช้างเผือกเขมือบดาราจักรอื่นไปแล้ว 15 แห่ง","Tue, 2018-07-10 11:02","http://www.stkc.go.th/node/1103","ดาราศาสตร์","https://www.bbc.com/thai/features-44563969","

นับแต่กาแล็กซีทางช้างเผือก (Milky Way) ได้ถือกำเนิดขึ้นมาเมื่อ 1.35 หมื่นล้านปีก่อน ดาราจักรที่ถือเป็นบ้านของเราได้กลืนกินดาราจักรอื่น ๆ ที่อยู่ใกล้เคียงเข้าไปแล้วอย่างน้อย 15 แห่ง

รายงานวิจัยของทีมนักดาราศาสตร์จากมหาวิทยาลัยไฮเดลเบิร์กของเยอรมนี ซึ่งได้รับการตีพิมพ์เผยแพร่ในคลังเอกสารวิชาการออนไลน์ arXiv.org ระบุว่าหลักฐานที่พบใหม่ในกระจุกดาวทรงกลม (Globular cluster) ซึ่งกระจายอยู่ทั่วกาแล็กซีทางช้างเผือก ช่วยบ่งบอกถึงพฤติกรรมกลืนกินดาราจักรอื่น ๆ ในอดีตที่ผ่านมาได้

มีการศึกษาถึงอายุของกระจุกดาวทรงกลมเหล่านี้ รวมทั้งชนิดและปริมาณของโลหะหนักที่มีอยู่ในกระจุกดาวทรงกลมขนาดใหญ่ 61 แห่ง ทำให้ทราบถึงที่มาของพวกมัน ซึ่งน่าจะเป็นมวลสารจากดาราจักรอื่น ๆ ที่ถูกดูดกลืนเข้ามาเมื่อกว่าหมื่นล้านปีมาแล้ว

ดร. ดีเดอริก กราจ์เซน ผู้นำทีมนักดาราศาสตร์ดังกล่าวบอกว่า องค์ประกอบของกระจุกดาวทรงกลมเหล่านี้อุดมไปด้วยโลหะและก่อตัวขึ้นเมื่อกาแล็กซีทางช้างเผือกยังมีอายุน้อย แสดงว่าดาราจักรของเราได้กลืนกินดาราจักรที่มีขนาดใหญ่กว่าเข้าไปแล้วราว 12 แห่ง ในช่วงก่อกำเนิดจนถึง 1.2 หมื่นล้านปีแรก

ทีมนักดาราศาสตร์ยังได้ตรวจพบกระจุกดาวทรงกลมขนาดเล็กที่มีโลหะปะปนอยู่น้อยหลายแห่ง ซึ่งแสดงว่าในช่วงเวลาราวหนึ่งพันล้านปีมานี้ กาแล็กซีทางช้างเผือกได้กลืนกินดาราจักรเพื่อนบ้านเข้าไปอีก 3 แห่ง ซึ่งรวมถึงดาราจักรแคระแห่งหนึ่งที่กำลังถูกกลืนกินอยู่ในขณะนี้ด้วย

ทั้งนี้ กาแล็กซีทางช้างเผือกเป็นดาราจักรที่มีขนาดใหญ่เป็นอันดับสองในกลุ่มของดาราจักรท้องถิ่น (Local group) ซึ่งมีดาราจักรอื่น ๆ ราว 60 แห่งอยู่โดยรอบ ดาราจักรแคระอย่างเมฆแมเจลแลนใหญ่และเมฆแมเจลแลนเล็ก ซึ่งอยู่ห่างจากโลกไม่ถึง 2 แสนปีแสง อาจถูกกาแล็กซีทางช้างเผือกกลืนกินได้ในอนาคต
",""
"1102","อวกาศเต็มไปด้วยละอองไขมันสกปรกและเป็นพิษ","Tue, 2018-07-10 10:56","http://www.stkc.go.th/node/1102","ดาราศาสตร์","https://www.bbc.com/thai/international-44648688","

ห้วงอวกาศที่หนาวเย็นและดำมืดอาจจะดูเหมือนว่างเปล่าไม่มีสิ่งใดอยู่ แต่ทีมนักวิทยาศาสตร์จากออสเตรเลียและตุรกีพบว่า พื้นที่ว่างระหว่างดวงดาวโดยเฉพาะในกาแล็กซีทางช้างเผือกนั้น มีฝุ่นละอองของสารประกอบไฮโดรคาร์บอนที่มีคุณสมบัติแบบไขมันล่องลอยอยู่เต็มไปหมด

ศ. ทิม ชมิดต์ หนึ่งในทีมผู้วิจัยจากมหาวิทยาลัยนิวเซาท์เวลส์ของออสเตรเลีย เปิดเผยว่า พบโมเลกุลของสารอะลิฟาติกไฮโดรคาร์บอน (Aliphatic hydrocarbon ) ที่ล่องลอยในอวกาศ ในปริมาณมากกว่าที่เคยคาดกันไว้ โดยมีถึง 1 หมื่นล้านล้านล้านล้านล้านตันในกาแล็กซีทางช้างเผือก หรือเทียบเท่ากับปริมาณไขมันในเนยจำนวน 40 ล้านล้านล้านล้านล้านล้านก้อน (เลข 4 ตามด้วยเลขศูนย์ 37 ตัว)

""ในอนาคต ยานสำรวจที่เดินทางไปในห้วงอวกาศเป็นเวลานาน อาจจะถูกอนุภาคคาร์บอนที่คล้ายไขมันเหล่านี้จับตามช่องหน้าต่างจนสะสมเป็นคราบเหนียวได้"" ศ. ชมิดต์ กล่าว

มีการตีพิมพ์ผลการค้นพบนี้ในวารสารรายเดือนของราชสมาคมดาราศาสตร์แห่งกรุงลอนดอน (MNRAS) โดยทีมผู้วิจัยระบุว่า อนุภาคฝุ่นละอองที่ล่องลอยอยู่ระหว่างดวงดาวนั้น ประกอบด้วยส่วนที่เป็นทั้งเถ้าเขม่า ซิลิกา และอนุภาคคาร์บอนที่คล้ายไขมัน โดยลมสุริยะคอยพัดให้ส่วนที่คล้ายไขมันล่องลอยไปมาอยู่ในระบบสุริยะของเรา

มีสัดส่วนของอนุภาคคาร์บอนที่เหมือนไขมันนี้อยู่เป็นจำนวน 100 อะตอม ต่อไฮโดรเจนทุก 1 ล้านอะตอมในกาแล็กซีทางช้างเผือก คิดเป็นปริมาณราว 25-50% ของคาร์บอนทั้งหมดในดาราจักรที่เราอาศัยอยู่

ผลการค้นพบนี้ ทำให้นักวิทยาศาสตร์ใกล้จะคำนวณปริมาณคาร์บอนทั้งหมดในห้วงอวกาศได้ โดยถือเป็นข้อมูลสำคัญในการทำความเข้าใจวัฏจักรของคาร์บอนในระดับจักรวาล ซึ่งมีผลต่อกระบวนการก่อตัวของดวงดาวและกำเนิดสิ่งมีชีวิต

""ไขมันจากอนุภาคคาร์บอนชนิดนี้ ไม่ใช่แบบเดียวกับเนยที่เราเอามาทาขนมปังรับประทาน แต่เป็นส่วนหนึ่งของฝุ่นละอองระหว่างดวงดาวที่สกปรกและเป็นพิษ โดยอนุภาคนี้จะเกิดขึ้นได้ในอวกาศและสภาพแวดล้อมที่มีการควบคุมภายในห้องทดลองเท่านั้น"" ศ. ชมิดต์ กล่าว
",""
"1100","น้ำยาเช็ดกระจก สารเคมีร้ายใกล้ตัวคุณ","Mon, 2018-07-09 11:18","http://www.stkc.go.th/node/1100","วิทยาศาสตร์เคมี","http://www.scimath.org/article-science/item/7382-2017-07-20-07-20-44","เราคงรู้ดีอยู่แล้วว่าในชีวิตประจำวันของเราต่างก็รายล้อมไปด้วยสารเคมีมากมาย ที่ถูกใช้เพื่อเป็นตัวช่วยต่าง ๆ ในกิจวัตรประจำวัน เพื่ออำนวยความสะดวกและรวดเร็ว แต่ความสะดวกรวดเร็วที่ได้มานั้น เราอาจจะต้องแลกด้วยความเสี่ยงในด้านสุขภาพต่าง ๆ ที่จะตามมาภายหลัง ทั้งตัวของคุณเองและคนที่อยู่รอบข้างคุณ

          การทำความสะอาดบ้านเป็นกิจกรรมปรกติที่คุณแม่บ้านส่วนใหญ่หลีกเลี่ยงไม่ได้ ผลิตภัณฑ์ทำความสะอาดบ้านถือเป็นสิ่งจำเป็นที่ขาดไม่ได้  แน่นอนว่าสิ่งหนึ่งที่ต้องใช้บ่อย ๆ ก็คือน้ำยาเช็ดกระจก


ภาพที่ 1 : ภาพประกอบบทความเรื่องน้ำยาเช็ดกระจก
ที่มา : https://pixabay.com/th/

น้ำยาเช็ดกระจก

          สารเคมีใกล้ตัวที่เราใช้กันอยู่เป็นประจำในบ้าน ด้วยคุณสมบัติฆ่าเชื้อและทำความสะอาดกระจกอย่างล้ำลึก  ผลิตภัณฑ์ที่มีการผสมสารเคมีเข้าด้วยกันทำให้เกิดปฏิกริยาทางเคมีที่เป็นอันตราย  เช่น เอทีลีนไกลคอล (ethylene glycol) ซึ่งถ้าได้รับเข้าไปในร่างกายอาจก่อให้เกิดอันตรายต่อ สมอง หัวใจ และไต และอาจถึงขั้นเสียชีวิตได้ การสูดดมอาจก่อให้เกิดอาการมึนหัว นอกจากนี้ แอลกอฮอล์ที่ชื่อว่า เมทานอล (methanol) ในน้ำยานี้สามารถดูดซึมได้ง่ายไม่ว่าจะเป็นทางผิวหนัง การหายใจ หรือการรับประทาน เมทานอลจะเข้าไปทำลาย สมอง ตับ ไต และอาจทำให้ตาบอดได้ ส่วนแอลกอฮอล์ประเภทไอโซโพรพิล (isopropyl alcohol) จะไปกดระบบประสาทส่วนกลางทำให้เกิดอาการซึม สลบ และมีโอกาสเสียชีวิต

          น้ำยาเช็ดกระจกเป็นสารเคมีประเภทกรด เป็นพิษต่อร่างกายหากซึมเข้าสู่ผิวหนัง  จึงเป็นอันตรายหากไปสัมผัส มีวิธีการสังเกตง่าย ๆ คือ เมื่อถูกผิวหนังจะรู้สึกแสบ ๆ คัน ๆ หรือปวดแสบปวดร้อนที่เป็นเช่นนี้เพราะกรดมีฤทธิ์ในการกัดกร่อน และมีกลิ่นเปรี้ยว

วิธีการแก้ไขเมื่อถูกสารเคมีประเภทกรด


	หากถูกบริเวณผิวหนัง ให้รีบล้างน้ำ หลายๆ ครั้ง 
	กรณีเข้าตา ให้รีบล้างตาหรือลืมตาในน้ำหลาย ๆ ครั้ง อย่าขยี้ตาเพราะจะทำให้เนื้อเยื่อเกิดการฉีกขาดอาการจะหนักขึ้น แล้วให้เอาผงฟูมา 1 ซอง ขนาด 20 กรัม ละลายในน้ำสะอาด 1 ลิตร (น้ำขวด) ละลายให้เข้ากัน (วิธีเหมือนกับถูกบริเวณผิวหนัง) แล้วลืมตาในสารละลายนี้แช่ไว้สัก 5-10 นาที หรือจนกว่าไม่มีอาการปวดแสบที่ตา แล้วรีบนำส่งโรงพยาบาล


          การใช้ผลิตภัณฑ์ที่มีส่วนประกอบของสารเคมีอันตราย ควรใช้อย่างระมัดระวังและมีสติ ควรอ่านฉลากก่อนใช้งานหากมีอุบัติเหตุเกิดขึ้นจะได้แก้ไขได้ทันท่วงที
",""
"1099","กรอบรูปวิทยาศาสตร์ ศาสตร์ความทรงจำที่กำลังจะเลือนหาย","Mon, 2018-07-09 11:15","http://www.stkc.go.th/node/1099","วิศวกรรมศาสตร์และเทคโนโลยี","http://www.scimath.org/article-science/item/7814-2017-12-19-02-22-21","เชื่อว่าหลาย ๆ บ้านคงมีภาพถ่ายตั้งหรือติดอยู่มุมใดมุมหนึ่งของบ้าน  ตั้งแต่อดีตมาเรามักนิยมนำรูปถ่ายที่เราต้องการตั้งโชว์หรือติดโชว์ตามฝาผนังบ้าน ใส่กรอบรูปชนิดหนึ่งที่เรียกว่า กรอบรูปวิทยาศาสตร์  วันนี้คงไม่ได้มานำเสนอขั้นตอนการทำแต่อย่างใด แต่อยากนำเสนอเรื่องราวเกี่ยวกับการการเปลี่ยนแปลงตามยุคตามสมัยของกรอบรูปวิทยาศาสตร์ และแนะนำให้รู้จักวัตถุดิบทางวิทยาศาสตร์ที่เกี่ยวกับกรอบรูปชนิดนี้



ภาพ การทำกรอบรูปวิทยาศาสตร์
ที่มา  http://pcu05438.blogspot.com/2011/12/blog-post_09.html

         สมัยก่อนแทบทุกบ้านต่างนิยมนำกรอบรูปมาตั้งโชว์ พูดได้ว่าสร้างรายได้เป็นจำนวนมากให้แก่บรรดาห้างร้านต่าง ๆ ที่ทำกรอบรูปเป็นอย่างมากเลยทีเดียว กรอบรูปวิทยาศาสตร์มีลักษณะที่เรียบง่ายมีความสวยงามเฉพาะตัวตามรูปแบบหรือลายที่เจ้าของรูปต้องการเลือกใส่ และด้วยราคาที่เหมาะสมไม่แพงจนเกินไปที่จะทำให้ทุกบ้านมีกรอบรูปวิทยาศาสตร์นี้ประดับอยู่ที่บ้าน

        วันเวลาผ่านไป กระแสความนิยมของกรอบรูปวิทยาศาสตร์ก็ค่อย ๆ ลดลงเลือนหายเข้าไปทุกที  อันเนื่องมาจากที่เทคโนโลยีหรือรูปลักษณ์ใหม่ ๆ ของกรอบรูปที่ถูกพัฒนาให้สวยงามคงทนมากยิ่งขึ้น ทั้งกรอบลอย กรอบลายไม้ กรอบพลาสติก กรอบผ้า กรอบหลุยส์ที่นิยมกันมาอย่างต่อเนื่อง

        มีการกล่าวถึงว่า ประเทศไทยมีการนำรูปภาพมาใส่กรอบแล้วเคลือบรูปเพื่อให้สวยงามและคงทน ตามหลักการทางวิทยาศาสตร์ เมื่อประมาณปี 2509 โดยกระบวนการของการปกป้องรักษาภาพถ่ายอยู่ที่น้ำยาเคลือบ ซึ่งมีส่วนประกอบที่สำคัญดังนี้

         เรซื่น (Resin) วัสดุทางเคมีตัวสำคัญในการปกป้องรูปภาพให้คงสภาพเดิม เรซิ่นที่ใช้เป็นโพลิเอสเทอร์เรซิ่นชนิดไม่อิ่มตัว ซึ่งเป็นเรซิ่นสำหรับงานเคลือบโดยเฉพาะ ที่มีคุณสมบัติ เงา ดูแลปกป้องสีรูปภาพให้คงสีสภาพเดิม ไม่เหลืองง่าย

         ฮาดเดนเนอร์  (ตัวเร่ง)  เป็นตัวทำให้แข็งหรือตัวเร่งปฏิกิริยา ชื่อทางเคมี  Methyl ethyl ketone peroxide (MEKP) โดยผสมลงในเรซิ่นประมาณ 1 % มีหน้าที่ทำปฏิกริยากับเรซิ่นทำให้เรซิ่นแข็งตัว จนกลายเป็นเหมือนพลาสติกเหลวมีหลายสี เช่น แดง ม่วง ใส แต่มีกลิ่นฉุน

          อะซิโตน (Acetone) ที่มีลักษณะเป็นของเหลวใส ไม่มีสี กลิ่นฉุน ติดไฟง่าย ใช้ล้างเรซิ่นอีกที

          ฟิล์มไมล่า หรือ แผ่นโพลีเอสเตอร์ฟิล์มชนิดบาง วางทาบบนเรซิ่นเพื่อให้ผิวหน้าเรียบเท่า ๆ กัน ควรมีขนาดใหญ่กว่ากรอบภาพ

          ปัจจุบันอาชีพการทำกรอบรูปวิทยาศาสตร์ก็ยังมีอยู่ในท้องตลาดอยู่บ้าง แต่ก็ไม่มากนัก ทั้งที่จริงแล้วก็หวังว่าสิ่งนี้ซึ่งเป็นศาสตร์ทั้งวิทยาศาสตร์และศิลปะศาสตร์ที่มีเสน่ห์คู่คนไทยมาอย่างยาวนาน ก็หวังว่ามันจะไม่เลือนหายไปในที่สุด และหวังว่าจะมีผู้พลิกศาสตร์แห่งความทรงจำนี้มาประยุคให้เข้ากับยุคสมัยที่เปลี่ยนไปอย่างกลมกลืน อันจะเป็นหนทางสร้างวิชาชีพอีกวิชาชีพหนึ่งที่ดีต่อไปได้อีกในอนาคต
",""
"1098","ผึ้งเห็นภาพลวงตาเช่นเดียวกับมนุษย์","Mon, 2018-07-09 11:00","http://www.stkc.go.th/node/1098","วิทยาศาสตร์ฟิสิกส์","http://www.scimath.org/article-science/item/7824-2018-01-10-08-47-45","ภาพลวงตา (Optical Illusions) หมายถึง ภาพที่ทำให้ความสามารถในการรับรู้และแปลความหมายของสิ่งที่มองเห็นผิดเพี้ยนไปจากความเป็นจริงหรือทำให้มองเห็นในรูปแบบที่แตกต่างจากความเป็นจริง โดยการมองเห็นภาพลวงตานั้นเป็นผลมาจากวิวัฒนาการด้านการประมวลผลภาพของสมอง



ภาพที่ 1 ผึ้ง 
ที่มา designerpoint/Pixabay

           ภาพลวงตาทำให้เรามองเห็นตึกสูงระฟ้าที่อยู่ไกลออกไป ดูเล็กลงคล้ายแบบจำลองโครงสร้างอาคารสามมิติ ข้อมูลบริบทจึงเป็นข้อมูลสำคัญที่ช่วยให้ทราบว่า ในความเป็นจริงแล้วสิ่งปลูกสร้างนั้นมีความสูง  

           หากถามว่า มนุษย์เป็นสิ่งมีชีวิตเพียงชนิดเดียวที่มองเห็นภาพลวงตาหรือไม่ ? การศึกษานี้แสดงให้เห็นเป็นครั้งแรกว่า ผึ้งตัวน้อยก็สามารถมองเห็นภาพลวงตาได้เช่นเดียวกับมนุษย์ ทั้งนี้ผลการศึกษายังช่วยให้เข้าใจถึงวิวัฒนาการของการมองเห็นภาพลวงตาในสิ่งมีชีวิตสายพันธุ์อื่นๆ ด้วย

มนุษย์มองเห็นภาพลวงตาได้อย่างไร?

           มนุษย์มองเห็นโดยการเรียนรู้ที่จะเห็น สมองของมนุษย์มีการพัฒนากลไกในมองหาความสัมพันธ์ของข้อมูล เพื่อนำความสัมพันธ์นั้นมาจับคู่ให้ความหมาย โดยมีปฏิสัมพันธ์กับข้อมูลบริบทแวดล้อมจนเกิดเป็นกระบวนการรับรู้ ซึ่งวิธีการที่แตกต่างกันที่ระบบมองเห็นประมวลผลและเกิดเป็นภาพลวงตานั้น ช่วยให้เข้าใจเกี่ยวกับกระบวนการรู้คิดและการมองเห็นได้มากขึ้น

          มนุษย์มองเห็นภาพลวงตาต่างๆ มากมาย เช่น ภาพลวงตาที่เกิดจากการหักเหของแสง (Mirages) ภาพลวงตาที่เกี่ยวข้องกับขนาด รูปร่าง ความยาว หรือแม้กระทั่งสี เป็นต้น ทั้งนี้ภาพลวงตาจัดเป็นความผิดพลาดในการรับรู้ของมนุษย์ ซึ่งเป็นข้อมูลที่ช่วยให้ในการทำความเข้าใจรูปแบบในการประมวลผลจากการมองเห็นทั้งในมนุษย์และสิ่งมีชีวิตสายพันธุ์อื่น ๆ โดยตัวอย่างภาพลวงตาที่ถูกใช้สำหรับการศึกษาอย่างกว้างขวางในมนุษย์ คือภาพลวงตาทางเรขาคณิต (Geometric illusions) อย่างภาพลวงตาเอ็บบิงก์เฮาส์ (Ebbinghaus illusion)



ภาพที่  2 Ebbinghaus illusion เป็นภาพลวงตาที่ข้อมูลบริบทแวดล้อมที่แตกต่างกัน 
สามารถทำให้มองเห็นวัตถุที่มีขนาดเท่ากัน มีขนาดแตกต่างกันได้ 
ที่มา https://en.wikipedia.org/wiki/Ebbinghaus_illusion

          มนุษย์โดยทั่วไปสามารถรับรู้สิ่งต่างๆ ในโลกได้โดยใช้การประมวลผลข้อมูลองค์รวม (Global processing) ซึ่งเป็นแนวโน้มในการประมวลผลภาพโดยรวมของฉากมากกว่าการแยกประมวลผลรายละเอียดของแต่ละองค์ประกอบที่เฉพาะเจาะจง (Local processing) ซึ่งการประมวลผลข้อมูลองค์รวมนั้นส่งเสริมการรับรู้ภาพลวงตา ในขณะที่การประมวลผลที่เฉพาะเจาะจงไม่มีความเกี่ยวข้อง

          ความสามารถในการรับรู้ภาพลวงตาหลอกขนาดยังแตกต่างกันไปในสัตว์มีกระดูกสันหลังสายพันธุ์อื่น ๆ โดยการศึกษาก่อนหน้ามีข้อมูลระบุว่า โลมาปากขวด (Bottlenose dolphins), นกบาวเวอร์ (Bower Bird), ไก่เลี้ยง (Domestic chick) และปลาปลาเรดเทลสพลิทฟิน (Redtail splitfins) มองเห็นภาพลวงตาเอ็บบิงก์เฮาส์ได้เช่นเดียวกับมนุษย์   อย่างไรก็ตามสัตว์จำพวกนกพิราบ สุนัขบ้าน และไก่แจ้ (Bantam) มองเห็นในลักษณะของภาพลวงตากลมกลืน (Assimilation illusion) ในขณะที่ลิงบาบูน (Baboon) ไม่เข้าใจภาพลวงตาเหล่านั้น  และเพื่อทำความเข้าใจเกี่ยวกับการมองเห็นภาพลวงตาที่แตกต่างกันในสายพันธุ์ที่ของสิ่งมีชีวิตที่แตกต่างกัน รวมถึงวิธีที่แมลงที่มีสมองขนาดเล็กมองเห็นภาพลวงตา นักวิทยาศาสตร์จึงพัฒนารูปแบบการทดลองโดยใช้ผึ้ง (Honeybee) เป็นกลุ่มตัวอย่าง

เหตุผลที่สัตว์รับรู้ภาพลวงตาได้แตกต่างกัน

         เป็นเรื่องที่น่าสนใจที่สัตว์หลายชนิดมองเห็นภาพลวงตาเอ็บบิงก์เฮาส์ได้เหมือนกับมนุษย์ แต่ก็มีคำถามมากมายเช่นกันในสิ่งมีชีวิตที่เห็นต่าง ทีมวิจัยจึงได้ทำการศึกษาระเบียบวิธีวิจัย (Methodology) ก่อนหน้า เพื่อแสดงให้เห็นถึงความแตกต่างเหล่านั้น ซึ่งจากหนึ่งตัวอย่างการศึกษาพบว่า นกพิราบ ไก่แจ้ และสุนัขเลี้ยง มองเห็นภาพลวงตาได้ในระยะประชิด กล่าวคือ สุนัขได้สัมผัสกับตัวเลือกที่ถูกต้องด้วยจมูกของเขา และนกสามารถจิกตัวเลือกที่ถูกต้องได้ ดังนั้นอาจมีความเป็นไปได้ที่ข้อจำกัดในเรื่องของระยะห่างในการมองเห็นจะส่งผลต่อความแตกต่างในรับรู้ภาพลวงตาที่ทำให้การรับรู้ขนาดผิดเพี้ยนไป ด้วยความรู้ดังกล่าว ทีมงานวิจัยจึงได้ทดสอบผึ้งโดยใช้เงื่อนไข 2 ข้อดังนี้


	ระยะห่างในการมองเห็นที่ไม่ถูกจำกัด โดยผึ้งสามารถบินได้อย่างอิสระในระยะห่างจากภาพลวงตาหลอกขนาดก่อนการตัดสินใจ
	ระยะห่างในการมองเห็นที่ถูกจำกัด โดยผึ้งจะสามารถมองภาพและตัดสินใจเกี่ยวกับภาพลวงตาได้ในระยะห่างที่ถูกกำหนดไว้


         ผึ้งเป็นสิ่งมีชีวิตในสายพันธุ์ที่มีความสำคัญสำหรับการทดสอบการมองเห็นและการรับรู้ เนื่องด้วยเข้าถึงได้ง่ายในการฝึกอบรมและช่วยให้สามารถวิเคราะห์เปรียบเทียบกับสัตว์มีกระดูกสันหลังได้อย่างมีประสิทธิภาพ

        ก่อนการทดลอง นักวิจัยได้มีการฝึกฝนผึ้งให้เลือกสิ่งเร้าขนาดใหญ่และเล็ก โดยสิ่งเร้าที่นักวิจัยใช้ในการทดลองนั้นมีพื้นฐานมาจากภาพลวงตา Delboeuf illusion ซึ่งเป็นภาพสี่เหลี่ยมสีดำขนาดใหญ่บนพื้นหลังสี่เหลี่ยมสีขาว และภาพสี่เหลี่ยมสีดำขนาดเล็กบนพื้นหลังสีขาว และทดสอบการตัดสินใจของผึ้งในการเลือกภาพลวงตาจากบริบทที่แตกต่างกันภายใต้เงื่อนไขของระยะห่างในการมองเห็นที่ถูกจำกัดและไม่จำกัด และจากการทดลองพบว่า ผึ้งที่อยู่ภายใต้เงื่อนไขของระยะห่างการมองเห็นที่ไม่ถูกจำกัดสามารถรับรู้ภาพลวงตาได้ ในขณะที่ผึ้งที่อยู่ภายใต้เงื่อนไขของระยะห่างที่ถูกจำกัดไว้จะไม่สามารถมองเห็นภาพลวงตาที่ลวงการรับรู้เกี่ยวกับขนาด



ภาพที่ 3 แบบฝึกการมองเห็นภาพลวงตาของผึ้งและแบบทดสอบในการทดลอง 
ที่มา https://theconversation.com/which-square-is-bigger-honeybees-see-visual-illusions-like-humans-do-87673

         ผลการวิจัยแสดงให้เห็นว่า การรับรู้ขนาดขึ้นอยู่กับเงื่อนไขในการมองเห็น ทั้งนี้ผลการศึกษายังอาจช่วยอธิบายในแง่ของวิวัฒนาการในการประมวลผลเกี่ยวกับการมองเห็นของสิ่งมีชีวิตได้

Delboeuf illusion เป็นภาพลวงตาทางเรขาคณิตอีกตัวอย่างหนึ่งที่มีความคล้ายคลึงกับภาพลวงตาเอ็บบิงก์เฮาส์ ซึ่งตัวอย่างที่เข้าใจง่ายของภาพลวงตาประเภทนี้เป็นภาพลวงตาของอาหารบนจาน โดยภาพลวงตาดังกล่าวมีแนวโน้มที่จะทำให้อาหารในปริมาณที่เท่ากันดูน้อยเมื่อวางบนจานขนาดใหญ่และมีปริมาณมากเมื่อวางบนจานขนาดเล็ก 



ภาพที่ 4 Delboeuf illusion 
ที่มา https://en.wikipedia.org/wiki/Delboeuf_illusion

อะไรคือเหตุผลสำหรับวิวัฒนาการในการมองเห็น?

         ภาพลวงตามีประโยชน์ เนื่องจากช่วยให้เราสามารถประมวลผลฉากที่ซับซ้อนเข้ากับข้อมูลหลายส่วน  และกลายเป็นภาพรวมโดยใช้บริบทแวดล้อมเป็นตัวช่วยในการรับรู้  อีกหนึ่งคำอธิบายสำหรับคำถามที่ว่า ทำไมชนิดสิ่งมีชีวิตในสายพันธุ์ที่แตกต่างกันอย่างมนุษย์และผึ้งจึงมองเห็นภาพลวงตาได้เช่นเดียวกันนั้น เป็นเพราะบรรพบุรุษมีความสามารถนี้ และรักษาไว้จนตลอดวิวัฒนาการ อย่างไรก็ตาม มีโอกาสอย่างมากที่วิวัฒนาการของการรับรู้ภาพลวงตาเป็นผลมาจากวิวัฒนาการแบบเบนเข้า (Convergent evolution) ซึ่งเป็นวิวัฒนาการในแบบที่สิ่งมีชีวิตที่ไม่ได้มีบรรพบุรุษร่วมกันมีลักษณะที่วิวัฒนาการได้ผลที่คล้ายคลึงกัน

        ทั้งนี้ความสามารถของผึ้งในการรับรู้ภาพลวงตาหลอก ขนาดในสภาพแวดล้อมที่สามารถบินได้อย่างอิสระมีผลต่อวิวัฒนาการของดอกไม้ กล่าวคือ ดอกไม้อาจมีการพัฒนาเพื่อใช้ประโยชน์จากความสามารถของผึ้งในการมองเห็นภาพลวงตาที่ทำให้พื้นที่ของน้ำหวานจากเกสรดอกไม้ดูน่าสนใจมากขึ้น  ซึ่งดอก Wurmbea เป็นหนึ่งในประเภทของดอกไม้ที่มีคุณสมบัติของภาพลวงตาคอยล่อผึ้งให้เข้ามาผสมเกสร

         อย่างไรก็ดี ผลศึกษาที่สำคัญจากการศึกษาครั้งนี้คือ บริบทแวดล้อมสามารถทำให้ฉากต่างๆ แตกต่างไปจากความเป็นจริงได้ ซึ่งนั่นเป็นสิ่งที่ต้องคำนึงถึงเมื่อต้องทำงานเกี่ยวกับการมองเห็นในมนุษย์หรือสิ่งมีชีวิตสายพันธุ์อื่น ๆ
",""
"1097","วิทยาศาสตร์เบื้องหลังผู้คนที่ชื่นชอบความกลัว","Mon, 2018-07-09 10:58","http://www.stkc.go.th/node/1097","วิทยาศาสตร์การแพทย์","http://www.scimath.org/article-science/item/7829-2018-01-10-09-00-11","ความกลัว เป็นความรู้สึกที่เกิดขึ้นจากการรับรู้อันตรายหรือภัยคุกคามในสิ่งมีชีวิตบางชนิด ซึ่งมีผลต่อการเปลี่ยนแปลงของระบบเผาผลาญ หน้าที่ของอวัยวะต่าง ๆ ตลอดจนการเปลี่ยนแปลงพฤติกรรม



ภาพที่ 1 ความกลัว 
ที่มา Anemone123/Pixabay

          เราจะตกใจและสะดุ้งเมื่อเห็นสายตาของงูพิษ วิตกกังวลต่อความปลอดภัยของเงินสดที่เพิ่งกดออกจากตู้เอทีเอ็ม หรือรู้สึกหลอนเมื่อต้องอาบน้ำคนเดียวในห้องน้ำของโรงแรม ในขณะเดียวกันบางคนมีการตอบสนองต่อสภาวะทางอารมณ์ในเชิงบวก โดยมีความสุขหรือสนุกสนานกับความกลัวได้ เช่น ในช่วงเทศกาลฮาโลวีน ซึ่งจากผลการศึกษาของนักจิตวิทยาจากสาขาจิตเวชศาสตร์ จากมหาวิทยาลัยเวย์นสเตต ในรัฐมิชิแกนชี้ให้เห็นว่า ปัจจัยสำคัญที่ทำให้เกิดความรู้สึกหวาดกลัวนั้นขึ้นอยู่กับบริบทรอบตัว

          เมื่อเรารับรู้ว่าตัวเองอยู่ในสถานการณ์ที่ปลอดภัย เราสามารถปรับเปลี่ยนวิธีการปฏิบัติตัวในสภาวะตื่นตัวสูง เพื่อเปลี่ยนจากความหวาดกลัวไปเป็นความสนุกสนานหรือความตื่นเต้นได้ เช่น เมื่อคาดหวังว่าจะมีกบกระโดดออกมาให้เราตกใจในบ้านผีสิง ซึ่งเมื่อเห็นกบดังกล่าวแล้ว และรับรู้ว่านั่นไม่ใช่ภัยคุกคามที่แท้จริง เราก็สามารถเปลี่ยนความเข้าใจใหม่ได้อย่างรวดเร็วและตื่นเต้นกับสถานการณ์ตรงนั้น ในทางตรงกันข้าม หากกำลังเดินอยู่ในซอยทางลัดกลับบ้านในเวลากลางคืนและพบคนแปลกหน้าเดินตาม สมองจะรับรู้ว่าเหตุการณ์ดังกล่าวเป็นสถานการณ์อันตราย นำไปสู่การตอบสนองในการหลบหนี

          แต่สิ่งหนึ่งที่ต้องการคำอธิบายคือ สมองทำงานอย่างไรเพื่อตัดสินใจว่าควรวิ่งด้วยความเร่งรีบหรือวิ่งหนีจากการถูกคุกคาม?

ความรู้สึกกลัวเกิดขึ้นได้อย่างไร?

          โครงสร้างของสมองที่เกี่ยวข้องกับความรู้สึกกลัวคือ สมองส่วนอะมิกดาลา (Amygdala) ซึ่งเป็นนิวเคลียสรูปอัลมอลด์ที่อยู่ภายในสมองส่วนกลีบขมับ (temperal lobe) ในกรณีที่มีสิ่งเร้ามากระตุ้นให้รู้สึกหวาดกลัว สมองส่วนนี้จะกลั่นกรองผ่านประสาทสัมผัสทั้งการมองเห็น การรับกลิ่น และการสัมผัส เพื่อตรวจจับความรู้สึก และตอบสนองต่อการรับรู้อันตรายด้วยการเปลี่ยนแปลงพฤติกรรมหรือการตอบสนองที่เรียกว่า การตอบสนองในลักษณะของการเผชิญหน้าหรือหลบหนี (fight-or-flight response) นอกจากนี้ยังกระตุ้นให้เกิดการหลั่งฮอร์โมนและระบบซิมพาเทติกนำไปสู่การเปลี่ยนแปลงทางร่างกายที่ทำให้มีประสิทธิภาพมากขึ้นในสถานการณ์อันตรายนั้นๆ



ภาพที่ 2 ภาพสมองที่แสดงสมองส่วนอะมิกดาลา (Amygdala) 
ที่มา wikipedia.org

          สมองส่วนอะมิกดาลาจะกลายเป็นสัญญาณเตือนภัยของมนุษย์ รูม่านตาขยาย หลอดลมขยาย หายใจถี่ขึ้น อัตตราการเต้นของหัวใจและความดันโลหิตสูงขึ้น มีการไหลเวียนของเลือดและกลูโคสไปสู่กล้ามเนื้อเพิ่มมากขึ้น รวมทั้งมีการทำงานที่ช้าลงของอวัยวะที่ไม่มีความจำเป็นต่อสถานการณ์อันตรายเหล่านั้น เช่น ระบบทางเดินอาหาร เป็นต้น

          นอกจากนี้ยังมีสมองสองส่วนที่มีความสัมพันธ์ใกล้ชิดกับสมองส่วนอะมิกดาลาอย่างสมองส่วนฮิปโปแคมปัส (Hippocampus) และสมองส่วนคอร์เทกซ์กลีบหน้าผากส่วนหน้า (Prefrontal cortex) ที่ช่วยให้สมองสามารถตีความการรับรู้การมาถึงของภัยคุกคามได้ดีขึ้น 
          โดยทั้งสองส่วนมีส่วนร่วมในการประมวลผลข้อมูลตามบริบทเพื่อทราบว่า การรับรู้ต่อภัยคุกคามนั้นเป็นของจริง เช่น การได้เห็นจระเข้ในแหล่งน้ำกระตุ้นให้เกิดความหวาดกลัวได้ ในขณะที่จระเข้ในสวนสัตว์กลับทำให้รู้สึกตื่นเต้น อยากรู้อยากเห็น และคิดว่านั่นคือสัตว์โลกผู้น่ารัก

มนุษย์เรียนรู้ความแตกต่างได้อย่างไร?



ภาพที่ 3 สิ่งที่ก่อให้เกิดความกลัว 
ที่มา Aimee Vogelsang/unsplash

           เช่นเดียวกับสัตว์อื่น ๆ ที่เรียนรู้ความกลัวได้จากประสบการณ์ส่วนตัว เช่น การถูกโจมตีจากสุนัขที่ดุร้าย หรือการเห็นผู้อื่นถูกโจมตีด้วยสุนัขที่ก้าวร้าว อย่างไรก็ตาม มนุษย์มีวิวัฒนาการที่ไม่เหมือนใครและการเรียนรู้ที่น่าสนใจอย่างเช่น การเรียนการสอน เราจึงสามารถเรียนรู้ได้จากคำพูดหรือการบันทึกที่เป็นลายลักษณ์อักษร เช่น หากมีป้ายปักไว้ว่า ห้ามเข้า! สุนัขดุ การรับรู้นั้นจะทำให้เกิดการตอบสนองต่อความกลัว

           ทั้งนี้ มนุษย์เรียนรู้ในเรื่องของความปลอดภัยในรูปแบบเดียวกัน เช่น การเล่นกับสุนัขเลี้ยงที่มีความเชื่อง จะสังเกตเห็นการโต้ตอบที่ปลอดภัยของคนกับสุนัขตัวนั้น รวมทั้งการรับรู้ผ่านการอ่านเครื่องหมายที่แสดงให้เห็นว่า สุนัขเป็นมิตร

ทำไมมนุษย์สามารถรับมือได้กับความกลัว?

           ความหวาดกลัวทำให้เสียสมาธิ แต่ก็อาจนำไปสู่ประสบการณ์ที่ดีได้



ภาพที่ 4 ความกลัว 
ที่มา Caleb Woods/Unsplash

         เมื่อมีบางสิ่งที่น่ากลัวเกิดขึ้น ในขณะนั้น มนุษย์จะตกอยู่ในสภาวะที่มีความตื่นตัวสูงและไม่จดจ่ออยู่กับสิ่งอื่นใดที่อาจเกิดขึ้นภายในจิตใจอย่างปัญหาเรื่องงานหรือความวิตกกังวลต่อการเข้าสอบในช่วงก่อนปิดภาคเรียน ซึ่งนั่นจะทำให้เราสามารถอยู่กับสถานการณ์ตรงหน้าได้เป็นอย่างดี

         นอกจากนี้ เมื่อเราต้องพบเจอกับสิ่งที่น่ากลัวร่วมกับบุคคลในชีวิต เรามักจะพบว่า อารมณ์สามารถเป็นโรคติดต่อได้ในเชิงบวก เนื่องด้วยมนุษย์เป็นสัตว์สังคมที่สามารถเรียนรู้จากผู้อื่นได้ ดังนั้นการมองเห็นเพื่อนที่นำหน้าเข้าไปในบ้านผีสิงและหายไปอย่างรวดเร็วพร้อมกับเสียงกรีดร้อง ไม่นานหลังจากนั้นเพื่อนของคุณก็หัวเราะออกมาได้ ซึ่งนั่นทำให้เราสามารถรับรู้สภาวะทางอารมณ์ของเธอที่ส่งผ่านมายังตัวเราได้

         แม้ว่าในแต่ละปัจจัยทั้งในเรื่องของบริบทรอบตัว สิ่งต่าง ๆ ที่ทำให้เสียสมาธิ หรือการเรียนรู้ทางสังคมจะมีอิทธิพลต่อการรับรู้สถานการณ์อันตรายที่น่ากลัว แต่ประเด็นหลักที่เชื่อมโยงปัจจัยเหล่านั้นได้คือ การรับรู้ต่อความสามารถในการควบคุมสถานการณ์ ซึ่งเมื่อเรารับรู้ได้ว่า อะไรเป็นอะไร และไม่ใช่ภัยคุกคามที่แท้จริง นั่นจะช่วยเปลี่ยนความเข้าใจใหม่ และในท้ายที่สุดแล้ว เราจะรู้สึกปลอดภัยในสถานการณ์นั้น ๆ มากขึ้น ซึ่งการรับรู้ความสามารถในการควบคุมนั้นมีความสำคัญต่อวิธีการจัดการกับสิ่งที่เราต้องประสบพบเจอและการตอบสนองต่อความกลัว และแม้ว่าเราจะรู้สึกผิดหวังในครั้งแรกที่เอาชนะความกลัวได้ แต่ในครั้งต่อไปที่ต้องเผชิญหน้ากับความกลัว เราจะรู้สึกมั่นใจมากขึ้น

        สิ่งสำคัญที่ต้องระลึกถึงคือ การรับมือต่อสถานการณ์ที่ก่อให้เกิดความกังวลใจในแต่ละบุคคลนั้นไม่เท่ากัน ในขณะที่หลายคนสามารถจัดการกับความตกใจได้เป็นอย่างดี บางคนอาจไม่ชอบหรือรู้สึกเกลียดได้

ความผิดปกติที่เกิดขึ้นจากความกลัว



ภาพที่ 5 ความเจ็บปวดจากเหตุการณ์สะเทือนใจ 
ที่มา Ben White/Unsplash

          แม้ว่าบางคนสามารถรับมือกับความกลัวได้จนอาจกลายเป็นเรื่องสนุกสนานก็ตาม แต่จริง ๆ แล้ว ความกลัวและความกังวลในระดับที่ผิดปกติอาจก่อให้เกิดความทุกข์ทรมานและความผิดปกติเกิดขึ้นในร่างกายได้อย่างมีนัยสำคัญ ซึ่งนั่นอาจเป็นข้อจำกัดต่อความสามารถที่จะนำไปสู่ความสำเร็จและความสุขในชีวิตของคนบางคนได้

          เกือบ 1 ใน 4 ของประชากรอาจประสบกับความกลัวที่ไม่สมจริงในรูปแบบของโรควิตกกังวล (Anxiety disorder) ในช่วงชีวิตของเขา นอกจากนี้อีกเกือบร้อยละ 8 มีอาการที่เรียกว่า ภาวะความเครียดที่ผิดปกติหลังจากเหตุการณ์สะเทือนใจ (Post-traumatic Stress Disorder หรือที่มีชื่อย่ออย่างเป็นสากลว่า PTSD)

          ความผิดปกติเกี่ยวกับความวิตกกังวลและความกลัว รวมถึงโรคกลัวหรืออาการกลัวที่เรียกว่า โฟเบีย (Phobia) โรคกลัวการเข้าสังคม (Social Phobia) โรคกังวลทั่วไป (Generalized anxiety disorder) ความวิตกกังวลต่อการแยกจาก (Separation anxiety) โรคย้ำคิดย้ำทำ (Obsessive compulsive disorder) และ PTSD ความเจ็บป่วยเหล่านี้มักจะเริ่มต้นเกิดขึ้นในวัยเด็ก และหากไม่มีการรักษาที่เหมาะสม อาจกลายเป็นโรคเรื้อรังและทำให้สุขภาพเสื่อมโทรมได้ ทั้งนี้ส่งผลกระทบต่อวิถีชีวิตของบุคคลเหล่านั้นด้วย แต่อย่างไรก็ดี รูปแบบของการรักษาในแง่ของจิตบำบัดและยาที่มีประสิทธิภาพจะสามารถช่วยเยียวยาผู้ป่วยได้
",""
"1096","การศึกษาชี้ ""ดื่มกาแฟ"" อาจช่วยให้อายุยืนขึ้น","Mon, 2018-07-09 10:20","http://www.stkc.go.th/node/1096","วิทยาศาสตร์สุขภาพ","https://www.sanook.com/health/11685/","

การศึกษาฉบับใหม่ชี้ว่า การดื่มกาแฟอาจช่วยให้มีชีวิตยืนยาวขึ้น แม้ว่าจะดื่มวันละหลายๆ แก้วก็ตาม

นักวิจัยรวบรวมข้อมูลจากชาวอังกฤษราว 500,000 คน เป็นระยะเวลากว่า 10 ปี พบว่า ผู้ที่ชอบดื่มกาแฟมีโอกาสเสี่ยงต่อการเสียชีวิตต่ำกว่าเล็กน้อยเมื่อเทียบกับผู้ที่ไม่ดื่มกาแฟ

ผลของกาแฟต่อการมีอายุยืนยาวขึ้นนั้น พบในผู้ดื่มกาแฟทั้งแบบสำเร็จรูป กาแฟสด หรือกาแฟที่สกัดสารคาเฟอีน

การศึกษาครั้งนี้นับว่าเป็นการศึกษาใหญ่ชิ้นแรก ที่แนะประโยชน์ของการดื่มกาแฟ แม้แต่ในผู้ที่มีความบกพร่องด้านพันธุกรรมที่มีผลต่อการนำคาเฟอีนไปใช้ในร่างกาย

จากการเฝ้าติดตามดูผู้ร่วมการศึกษาวิจัยเป็นระยะเวลา 10 ปี พบว่าโดยรวมแล้ว ผู้ดื่มกาแฟมีแนวโน้มที่จะเสียชีวิตน้อยกว่าผู้ที่ไม่ดื่มกาแฟ 10-15 เปอร์เซนต์ และผลแตกต่างจากปริมาณกาแฟที่ดื่ม และความแตกต่างทางพันธุกรรมนั้นมีเพียงเล็กน้อยเท่านั้น

อย่างไรก็ตาม คุณ Alice Lichtenstein ผู้เชี่ยวชาญด้านโภชนาการแห่งมหาวิทยาลัย Tufts University ซึ่งไม่ได้มีส่วนกับการศึกษาในครั้งนี้ กล่าวว่า ผลการศึกษานี้ ไม่สามารถพิสูจน์ได้ว่า กาแฟจะเปรียบเสมือนยาอายุวัฒนะ หรือควรจะเป็นสาเหตุให้คนหันมาดื่มกาแฟกันหรือไม่ แต่ผลการศึกษานี้ก็ช่วยสนับสนุนการศึกษาครั้งก่อน และยังช่วยเพิ่มความมั่นใจให้แก่ผู้ที่ชื่นชอบการดื่มกาแฟอีกด้วย

โดยผลการศึกษาฉบับนี้ตีพิมพ์ในวารสาร JAMA Internal Medicine

คุณ Erikka Loftfield นักวิจัยที่สถาบันมะเร็งแห่งชาติสหรัฐฯ ผู้นำการวิจัยครั้งนี้ กล่าวว่า ยังไม่เป็นที่แน่ชัดว่าการดื่มกาแฟส่งผลต่อการมีชีวิตยืนยาวได้อย่างไร แต่อาจเป็นเพราะกาแฟประกอบไปด้วยสารเคมีต่างๆ กว่า 1,000 ชนิด รวมไปถึงสารต้านอนุมูลอิสระ ซึ่งช่วยปกป้องเซลล์ต่างๆ ไม่ให้เกิดความเสียหาย

และว่าการศึกษาฉบับอื่นๆ ชี้ว่า สารต่างๆ ในกาแฟอาจช่วยลดภาวะอักเสบ และช่วยให้ร่างกายสามารถนำอินซูลินไปใช้ได้ดียิ่งขึ้น ซึ่งช่วยลดความเสี่ยงต่อการเป็นโรคเบาหวานอีกด้วย

อย่างไรก็ตาม เขายอมรับว่ายังต้องพยายามหาคำตอบเพื่ออธิบายต่อไปว่า กาแฟจะมีผลช่วยให้อายุยืนยาวต่อไปได้อย่างไร
",""
"1095","9 ขั้นตอน ล้างมือให้สะอาด ปราศจากเชื้อโรคอันตราย","Mon, 2018-07-09 10:17","http://www.stkc.go.th/node/1095","วิทยาศาสตร์สุขภาพ","https://www.sanook.com/health/11689/","

9 ขั้นตอน ล้างมือให้สะอาด ปราศจากเชื้อโรคอันตราย


	ล้างมือด้วยน้ำเปล่า แล้วใช้สบู่ หรือเจลล้างมือ (ชนิดล้างออกด้วยน้ำ) ถูบนมือให้ทั่ว
	 
	เริ่มใช้ฝ่ามือข้างขวา ถูกับฝ่ามือข้างซ้าย
	 
	ใช้ฝ่ามือขวาถูหลังมือซ้าย และสลับใช้ฝ่ามือซ้ายถูหลังมือขวา
	 
	ใช้นิ้วมือทั้ง 5 ของมือขวาถูซอกนิ้วทั้ง 5 ของมือซ้าย แล้วสลับเป็นนิ้วมือซ้ายถูซอกนิ้วมือขวา
	 
	ใช้นิ้วมือขวากำรอบนิ้วโป้งของมือซ้าย และหมุนถูไปมา 3-5 ครั้ง ทำแบบเดียวกันจนครบทุกนิ้วทั้งสองมือ
	 
	ใช้ปลายนิ้วมือถูขวางฝ่ามือทั้งสองข้าง เน้นซอกเล็บเป็นพิเศษ
	 
	ใช้นิ้วมือหมุนถูรอบข้อมือทั้งสองข้าง
	 
	ล้างมือให้สะอาดด้วยน้ำเปล่า จนกว่าฟองจะหมด มือหายลื่น
	 
	เช็ดให้แห้งด้วยผ้าแห้ง และสะอาด

",""
"1094","ขี้หนาว มือเท้าเย็น ไม่มีแรง สัญญาณของ “ไฮโปไทรอยด์”","Mon, 2018-07-09 10:14","http://www.stkc.go.th/node/1094","วิทยาศาสตร์สุขภาพ","https://www.sanook.com/health/3757/","

“ไฮโปไทรอยด์” คืออะไร?

ไฮโปไทรอยด์ หรือ ภาวะขาดฮอร์โมนไทรอยด์ เป็นภาวะที่ต่อมไทรอยด์ไม่สามารถสร้าง หรือหลั่งฮอร์โมนไทรอยด์ออกมา ให้เพียงพอต่อความต้องการของร่างกายได้ ส่งผลให้บางส่วนของร่างกายทำงานผิดปกติ

 

สาเหตุของ “ไฮโปไทรอยด์”

1. เกิดจากความผิดปกติของต่อมไทรอยด์เอง อาจจะเป็นผู้ป่วยต่อมไทรอยด์เป็นพิษ ที่เคยผ่าตัดเอาต่อมไทรอยด์ออกไปบางส่วน หรือทั้งหมด

2. เกิดจากภาวะผิดปกติของต่อมใต้สมอง ที่ไม่สามารถสร้างฮอร์โมนมากระตุ้นการทำงานของต่อมไทรอยด์ให้ทำงานเป็นปกติได้

 

ผู้ที่มีความเสี่ยงเป็น “ไฮโปไทรอยด์”

มากกว่า 80% เป็นผู้หญิง และอาจเกิดกับวัยทอง

 

ผู้ที่มีความเสี่ยงเป็น “ไฮโปไทรอยด์” มากกว่า 80% เป็นผู้หญิง และอาจเกิดกับวัยทอง 

อาการของผู้เป็น “ไฮโปไทรอยด์” หรือภาวะขาดฮอร์โมนไทรอยด์


	ขี้หนาว มือเท้าเย็น ต้องใส่ถุงมือถุงเท้า ดึงแขนเสื้อมาปิดมือ หรือหาผ้ามาคลุมตลอด
	 
	อ่อนเพลีย เหนื่อยง่าย เซื่องซึม ไม่กระฉับกระเฉง
	 
	เสียงแหบพร่า
	 
	ขี้หลงขี้ลืมในระยะเวลาอันสั้น คิดช้า ทำช้า
	 
	ท้องผูกบ่อยๆ
	 
	ผิวแห้ง ผมแห้ง อาจมีผมร่วงในบางราย
	 
	สมรรถภาพทางเพศลดลง
	 
	ประจำเดือนมาผิดปกติ
	 
	น้ำหนักตัวเพิ่มขึ้น ทั้งๆ ที่ทานน้อย


 

วิธีรักษาภาวะ “ไฮโปไทรอยด์”

คุณหมออาจแนะนำให้ทานฮอร์โมนเสริม เฝ้าติดตามอาการ และตรวจฮอร์โมนไทรอยด์ในร่างกายเรื่อยๆ แต่ทั้งนี้ “ไฮโปไทรอยด์” ไม่ใช่โรคภัยร้ายแรงอะไร เพียงแต่การให้ฮอร์โมนทดแทน จะช่วยรักษาสมดุลในร่างกาย ช่วยป้องกันภาวะแทรกซ้อนที่อาจเกิดจากฮอร์โมนในร่างกายไม่ปกติในอนาคตได้ เช่น ระดับความรู้สึกลดลง อุณหภูมิในร่ายกายลดลง ความดันโลหิตต่ำลง หายใจช้าลง ไปจนถึงการเต้นของหัวใจช้าลง และเสียชีวิตได้ ดังนั้นควรได้รับการดูแลจากแพทย์อย่างสม่ำเสมอ

 

หากอยากลดโอกาสในการเป็น “ไฮโปไทรอยด์” ควรรีบรักษาสุขภาพให้แข็งแรงเสียตั้งแต่วันนี้ ออกกำลังกายอย่างสม่ำเสมอ พักผ่อนให้เพียงพอ และทานอาหารที่มีประโยชน์ต่อร่างกาย ที่สำคัญหมั่นตรวจ และสังเกตร่างกายของตัวเราเองให้ดี เพราะไม่มีใครรู้จักตัวเราดี เท่าตัวเราเองอีกแล้ว ยิ่งพบความผิดปกติกับร่างกายของตัวเองได้เร็วเท่าไร เราก็ยิ่งจะมีโอกาสหายจากอาการผิดปกติเหล่านั้นได้มากขึ้น
",""
"1093","""ลิ่มเลือดในหลอดเลือดดำ"" โรคอันตรายถึงชีวิตที่น้อยคนจะรู้จัก","Mon, 2018-07-09 10:13","http://www.stkc.go.th/node/1093","วิทยาศาสตร์สุขภาพ","https://www.sanook.com/health/8665/","

จากผลสำรวจการรับรู้เกี่ยวกับโรคหลอดเลือดอุดตัน โดยเฉพาะอย่างยิ่งอันตรายจากภาวะลิ่มเลือดอุดตันของหลอดเลือดดำ (VTE) จัดทำโดยองค์การนานาชาติที่เกี่ยวข้องกับหลอดเลือดอุดตัน หรือ ISTH ทำการสำรวจความคิดเห็นประชากรวัยผู้ใหญใน 9 ประเทศ รวมถึงประเทศไทย พบว่าระดับความเข้าใจเกี่ยวกับปัจจัยเสี่ยงในการเกิดภาวะลิ่มเลือดอุดหลอดเลือดดำอยู่ในระดับที่ต่ำมาก

แม้ว่าโรคหลอดเลือดอุดตันและภาวะลิ่มเลือดอุดตันของหลอดเลือดดำ (VTE) จะสามารถป้องกันได้ แต่ยังคงเป็นสาเหตุของสำคัญทำให้เสียชีวิต จากรายงานพบว่า 1 ใน 4 ของประชากรทั่วโลกเสียชีวิตจากภาวะหลอดเลือดอุดตัน รวมถึงเป็นปัจจัยเสี่ยงต่อการเกิดโรคต่างๆ ในกลุ่มโรคไม่ติดต่อเรื้อรัง (Non-Communicable Diseases)

 

โรคลิ่มเลือดอุดตัน คืออะไร?

โรคลิ่มเลือดอุดตัน (Thrombosis) เกิดจากลิ่มเลือดขัดขวางการไหลเวียนของเลือดในหลอดเลือดแดง (Arterial Thrombosis) หรือ หลอดเลือดดำ (Venous Thrombosis) การจับตัวกันเป็นลิ่มเลือดจะขัดขวางการไหลเวียนของเลือดอย่างช้าๆ หากลิ่มเลือดส่วนหนึ่งส่วนใดหลุดออกจากผนังหลอดเลือดแล้วลอยไปตามกระแสเลือดจะเรียกว่า เอ็มโบไล (emboli)

 

โรคลิ่มเลือดอุดตัน อันตรายอย่างไร?

แม้ว่าโรคหลอดเลือดอุดตันจะสามารถป้องกันได้ แต่มักจะพบว่าเป็นปัจจัยเสี่ยงให้เกิดภาวะหัวใจล้มเหลว ภาวะหลอดเลือดสมองตีบ และภาวะลิ่มเลือดอุดตันของหลอดเลือดดำ ซึ่งเป็นโรคในกลุ่มของโรคหัวใจและหลอดเลือด ที่เป็นสาเหตุสำคัญทำให้ผู้ป่วยเสียชีวิต  

 

สาเหตุของภาวะลิ่มเลือดอุดตันของหลอดเลือดดำ

ภาวะลิ่มเลือดอุดตันของหลอดเลือดดำ (VTE) เป็นสาเหตุสำคัญที่ทำให้เกิดการเสียชีวิตและทุพพลภาพมากที่สุดทั่วโลก ปัจจัยความเสี่ยง อาทิเช่น การนอนโรงพยาบาลเป็นเวลานาน การผ่าตัด มะเร็งบางชนิด พันธุกรรม  ยาบางชนิด (อาทิ ยาคุมกำเนิด) การตั้งครรภ์ หรือหลังการคลอด จากผลการศึกษาขององค์การอนามัยโลกพบว่า สาเหตุการเสียชีวิต หรือ ทุพพลภาพ (ร้อยละ 60) เกิดจากการที่ผู้ป่วยมานอนรับการรักษาตัวในโรงพยาบาล โดยนอนอยู่กับเตียงเป็นเวลานาน ขยับขาไม่ได้ ลุกเดินไม่ได้  ดังนั้นจึงต้องตรวจสอบกับแพทย์ถึงความเสี่ยงในการเกิดโรค แพทย์ก็จะแนะนำให้บริหารขา หรือหากมีความเสี่ยงมากก็จะใช้เครื่องปั้มเท้าหรือขา เพื่อให้เลือดไหลเวียนได้เร็วขึ้น

นอกจากนี้ ภาวะลิ่มเลือดอุดตันของหลอดเลือดดำ เกิดขึ้นในระหว่างหรือภายหลังการนอนโรงพยาบาล เป็นสาเหตุของการเสียชีวิตและทุพพลภาพพบในทุกประเทศ ไม่ว่าจะเป็นประเทศกำลังพัฒนาหรือพัฒนาแล้วก็ตาม

 

อาการของหลอดเลือดดำอุดตัน

อาการที่เกิดขึ้นจะแตกต่างกันไปตามแต่ละส่วนที่เกิดภาวะหลอดเลือดดำอุดตัน

- หลอดเลือดดำส่วนลึกที่ขาอุดตัน (DVT) ตัวบ่งชี้ภาวะดังกล่าวประกอบด้วย อาการกดเจ็บ หรืออาการบวมซึ่งมักเริ่มที่น่อง รอยแดง หรือสีผิวที่ขาเปลี่ยนแปลงอย่างเห็นได้ชัด มีอาการร้อนที่ขา

- ภาวะลิ่มเลือดอุดกั้นในปอด (PE) ตัวบ่งชี้ภาวะดังกล่าวประกอบด้วย อาการหายใจไม่ทั่วปอด หรือหายใจเร็วโดยหาสาเหตุไม่ได้ อาการเจ็บหน้าอก (บางครั้งเจ็บมากขึ้นเมื่อหายใจเข้าลึกๆ) หัวใจเต้นเร็ว อาจมีอาการวิงเวียนคล้ายจะเป็นลม หรือหมดสติ แม้อาการดังกล่าวอาจไม่ได้บ่งชี้ถึงภาวะลิ่มเลือดอุดหลอดเลือดดำเสมอไป บุคลากรทางการแพทย์ก็ควรประเมินผู้ป่วยในทันที

 ภาวะลิ่มเลือดอุดตันของหลอดเลือดดำ หรือ VTE หากได้รับการวินิจฉัยตั้งแต่เริ่มแรก และมีการรักษาให้เหมาะสมในช่วง 3 ถึง 6 เดือนแรก สามารถรักษาให้หายขาดได้

 

รู้หรือไม่ !? วิตามินซี ช่วยป้องกัน โรคลิ่มเลือดอุดตันได้

จากรายงานวิจัยทางด้านการแพทย์ในประเทศสหรัฐอเมริกาพบว่า หากร่างกายได้รับวิตามินซีในปริมาณที่สูงเป็นประจำต่อเนื่องทุกวัน นอกจากจะเป็นการนำวิตามินซีเข้าไปช่วยบำรุงเนื้อเยื่อและหลอดเลือดแดงให้แข็งแรงแล้ว วิตามินซีก็ยังมีส่วนช่วยในการลดระดับคอเลสเตอรอลในเส้นเลือดให้น้อยลงได้อีกด้วย โดยที่วิตามินซีจะทำการเปลี่ยนคอเลสเตอรอลให้กลายเป็นกรดน้ำดีที่ตับ จากนั้นตับก็จะกำจัดทิ้งไป จึงทำให้ลดการสะสมของคอเลสเตอรอล อีกทั้งยังช่วยกำจัดไขมันที่สะสมตัวอยู่ตามเส้นเลือด ซึ่งไขมันเหล่านี้นี่เองที่เป็นสาเหตุสำคัญทำให้เกิดปัญหาเส้นเลือดอุดตันนั่นเอง อย่างไรก็ตาม เหตุเพราะวิตามินซีถูกนำไปใช้เพื่อบำรุงส่วนต่างๆ ของร่างกายเป็นสำคัญ การเลือกบริโภควิตามินซีจึงจะต้องเข้าใจว่าปริมาณวิตามินซีที่ได้รับมีปริมาณที่เพียงพอและเหมาะสมกับความต้องการของร่างกายจริงๆ
",""
"1092","ผู้สูงอายุ ""กลืนอาหาร"" ได้ไม่ดี เสี่ยงแบคทีเรีย-ปอดอักเสบจากการสำลัก","Mon, 2018-07-09 10:11","http://www.stkc.go.th/node/1092","วิทยาศาสตร์สุขภาพ","https://www.sanook.com/health/11713/","แพทย์แนะผู้สูงอายุควรดูแลสุขภาพช่องปาก เพื่อลดการสะสมของแบคทีเรีย ลดความเสี่ยงของการเกิดปอดอักเสบจากการสำลัก โดยพบทันตแพทย์อย่างสม่ำเสมอ และเช็ดทำความสะอาดช่องปาก และลิ้นหลังอาหารทุกมื้อ ดูแลเอาอาหารที่ค้างในปากออกให้หมด เพื่อเลี่ยงการเกิดเชื้อราในช่องปาก และช่วยให้ผู้สูงอายุมีรอยยิ้มที่สดใส

นายแพทย์ปานเนตร ปางพุฒิพงศ์ รองอธิบดีกรมการแพทย์ เปิดเผยว่าการกลืนปัญหาที่พบบ่อยในผู้สูงอายุ เมื่อก้าวเข้าสู่วัยสูงอายุ ระบบการทำงานต่างๆ ของร่างกายเลื่อมลง รวมทั้งการเปลี่ยนแปลงที่เกี่ยวข้องกับการกลืนในวัยสูงอายุ ซึ่งเกิดจากความผิดปกติของโครงสร้าง และหน้าที่การทำงานของช่องปาก คอหอย กล่องเสียง หลอดอาหาร และกลไกของระบบประสาท ที่ควบคุมการกลืน ส่งผลให้ความสามารถสำรองการกลืนในผู้สูงอายุลดลง ทำให้ผู้สูงอายุเกิดภาวะกลืนลำบากยิ่งขึ้น 

 

กลไกในการกลืนในผู้สูงอายุ

แบ่งออกเป็น 3 ระยะ คือ 


	ระยะช่องปาก ผู้สูงอายุไม่มีฟัน และกำลังกล้ามเนื้อที่ใช้ในการบดเคี้ยวลดลง ทำให้ใช้เวลาในการบดเคี้ยวอาหารเพิ่มขึ้น กำลัง และการประสานการทำงานของริมฝีปาก และลิ้นลดลง ทำให้กระบวนการเตรียมอาหาร และการส่งผ่านอาหารใช้เวลานานขึ้น และประสิทธิภาพลดลง ต้องมีการกลืนหลายครั้งกว่าอาหารจะหมดจากช่องปาก ผู้สูงอายุบางรายอาจมีอาหารเหลือค้างในปาก เป็นแหล่งสะสมของเชื้อก่อโรค เสี่ยงต่อภาวะปอดอักเสบจากการสำลัก
	 
	ระยะคอหอย การกลืนที่คอหอยจะเกิดช้ากว่าวัยอื่นกล่องเสียงยกตัวขึ้นมารับกับฝาปิดกล่องเสียงช้าความแรงในการหดตัวของกล้ามเนื้อบริเวณคอหอยลดลงหูรูดของหลอดอาหารส่วนต้นเปิดช้าทำให้อาหารอยู่ในระยะคอหอยนานส่งผลให้มีความเสี่ยงสูงในการเกิดสำลักอาหารเข้าสู่ทางเดินหายใจได้จึงเป็นอันตรายต่อผู้สูงอายุ
	 
	ระยะหลอดอาหาร ระยะเวลาที่หูรูดของหลอดอาหารส่วนต้นเปิดจะสั้นลง จึงมีอาหารเหลือค้างที่คอหอยเสี่ยงต่อการสำลักเข้าทางเดินหายใจแรงบีบไล่อาหารของหลอดอาหารลดลง ทำให้ผู้สูงอายุเกิดภาวะไส้เลื่อนกระบังลมมากขึ้น เมื่ออายุมากขึ้น กลไกการกลืนจะมีการเปลี่ยนแปลงทั้ง 3 ระยะ และมีส่วนสัมพันธ์กับระบบประสาทสั่งการ และการควบคุมการหายใจ


 

สาเหตุของภาวะกลืนลำบาก

นายแพทย์ประพันธ์  พงศ์คณิตานนท์  ผู้อำนวยการสถาบันเวชศาสตร์สมเด็จพระสังฆราชญาณสังวรเพื่อผู้สูงอายุ กรมการแพทย์ กล่าวเพิ่มเติมว่า สาเหตุของภาวะกลืนลำบากที่พบได้บ่อยของความผิดปกติของช่องปาก และคอหอยในวัยสูงอายุคือ โรคหลอดเลือดสมองและภาวะสมองเสื่อม แต่อาจมีสาเหตุจากภาวะอื่นๆ ได้แก่ โรคทางระบบประสาทโรคทางจิตเวช รวมถึงโรคพาร์กินสันที่ทำให้กล้ามเนื้อมีภาวะเกร็ง ทำให้การกลืนอาหารยากขึ้น

 

วิธีแก้ปัญหาภาวะกลืนลำบาก


	ควรปรับอาหารผู้สูงอายุ หรือผู้ใกล้ชิดเลือกชนิดของอาหารที่ใช้ในการฝึกกลืนอย่างเหมาะสม ได้แก่ อาหารอ่อนที่ย่อยง่ายและมีรสจืด โดยรับประทานปริมาณน้อยแต่บ่อยครั้ง
	 
	เลือกใช้ช้อนที่มีขนาดเล็กลง และหลุมไม่ลึก ทำให้ปริมาณการรับประทานอาหารต่อคำลดลง รวมถึงปริมาณน้ำที่น้อยลงในแต่ละคำ จะช่วยลดอาการสำลักได้
	 
	ปัจจุบันมีนวัตกรรมสารเพิ่มความหนืดที่ผสมได้ทั้งอาหารเหลว และของเหลว เพื่อช่วยให้ผู้ที่มีปัญหากลืนลำบากมีความปลอดภัยมากขึ้น
	 
	​เทคนิคช่วยกลืนคือ จัดท่าให้ศีรษะ และลำตัวของผู้สูงอายุ สามารถชดเชยกลไกการกลืนที่บกพร่องไป เพื่อให้เกิดความปลอดภัยในการรับประทานอาหารทางปากมากขึ้น
	 
	ผู้สูงอายุควรดูแลสุขภาพช่องปาก เพื่อลดการสะสมของแบคทีเรีย ลดความเสี่ยงของการเกิดปอดอักเสบจากการสำลัก โดยพบทันตแพทย์อย่างสม่ำเสมอ และเช็ดทำความสะอาดช่องปากและลิ้นหลังอาหารทุกมื้อ ดูแลเอาอาหารที่ค้างในปากออกให้หมดเพื่อเลี่ยงการเกิดเชื้อราในช่องปาก และช่วยให้ผู้สูงอายุมีรอยยิ้มที่สดใส

",""
"1091","วิธีใช้โหมดกลางคืนบน Windows 10 (Night Light) ป้องกันแสงสีฟ้า","Mon, 2018-07-09 10:04","http://www.stkc.go.th/node/1091","วิศวกรรมศาสตร์และเทคโนโลยี","https://www.it24hrs.com/2018/night-light-windows10/","วิธีใช้โหมดกลางคืน  Windows10 ฟีเจอร์นี้ช่วยถนอมสายตาให้กับผู้ใช้คอมพิวเตอร์ทำงานในช่วงเวลากลางคืนเป็นเวลานาน โดย Windows10 จะมีฟีเจอร์ที่ชื่อว่า Night Light ซึ่งมีคุณสมบัติคัดกรองแสงสีฟ้าที่ออกมาจากหน้าจอคอม โดยการเปลี่ยนสีนั่นเอง ทั้งนี้ใช้ได้ตั้งแต่ Windows10 Creators Update แล้ว มาดูกันว่ามีวิธีใช้อย่างไร

วิธีใช้โหมดกลางคืน Night Light บน Windows10



เข้าไปที่ Settings > เลือก System > เลือก Display แล้วคลิกที่สวิตซ์ ON ที่ Night light ก็เปิดการใช้งานแล้ว



จากนั้นคลิกเข้าไปที่ Night light settings เพื่อเข้าตัวค่า Night Light



คุณสามารถปรับสีของจอภาพได้ โดยปรับได้ตามที่ต้องการว่าต้องการลดสีฟ้าเท่าไร โดยหน้าจอจะปรับเป็นสีส้ม โดยตัวปรับแสงนี้จะทำงานตามเวลาที่คุณกำหนด แต่คุณสามารถกดปุ่ม Turn on now เพื่อเปิด Night Light ได้ทันที โดยไม่ต้องรอถึงช่วงกลางคืน

ส่วน Schedule night light  สามารถตั้งเวลาเปิด-ปิด Night Light ได้ตามที่ต้องการ



นอกจากนี้ในหน้า Action Settings ทางด้านขวา คุณสามารถแตะที่ Night Light เพื่อ เปิด-ปิด โหมดกลางคืนบน Windows10 ได้ทันทีด้วย

ลองใช้ Night Light บน Windows10 เพิ่อถนอมสุขภาพตาของคุณ ทั้งนี้ฟีเจอร์นี้ใช้ได้บน Windows10 Creator Update ขึ้นไป หากไม่มีฟีเจอร์นี้ สามารถอัปเดต Windows10 เพื่อรับคุณสมบัติ Night Light และฟีเจอร์อื่นๆอีกมากมายฟรี
",""
"1090","Outlook รองรับชื่ออีเมลภาษาไทยแล้ว พร้อมเพิ่มฟ้อนต์ Thai Sarabun New ด้วย","Mon, 2018-07-09 10:03","http://www.stkc.go.th/node/1090","วิศวกรรมศาสตร์และเทคโนโลยี","https://www.it24hrs.com/2018/outlook-thai-name-email-th-sarabun-new/","ชื่ออีเมลภาษาไทย สามารถใช้ได้กับ Outlook และบริการต่างๆจาก Microsoft ได้แล้ว และไม่ใช่แค่บนเว็บ Outlook.com เท่านั้น ยังใช้ได้กับบริการต่างๆ เช่น Office 365, Outlook 2016 Exchange Online และ Exchange Online Protection (EOP) โดยผู้ใช้งานสามารถใช้ชื่ออีเมลภาษาไทยได้สำหรับบัญชี Outlook บนพีซี เช่น สมชาย@อินโฟไทยแลนด์.คอม



การประกาศรองรับการใช้งานชื่ออีเมลภาษาไทยครั้งนี้ เป็นส่วนหนึ่งในเป้าหมายอย่างต่อเนื่องของ Microsoft ในการพัฒนาเพื่อรองรับอีเมลภาษาท้องถิ่น (Email Address Internationalization หรือ EAI) ในบริการและผลิตภัณฑ์ต่างๆ อย่างทั่วถึง และทำให้เทคโนโลยีสามารถเข้าถึงได้ในภาษาท้องถิ่นต่างๆ ซึ่งจะช่วยให้ผู้ใช้งานสามารถรับ-ส่งข้อมูลด้วยอีเมลในภาษาไทยได้อย่างไร้รอยต่อผ่าน Outlook บนพีซี, outlook.com และแอปพลิเคชัน Outlook บน Android และ iOS



“การทำให้เทคโนโลยีสามารถใช้งานได้ในภาษาที่ผู้คนคุ้นเคยทำให้ชาวไทยทุกคนได้รับประโยชน์และสามารถเข้าถึงการใช้งานเทคโนโลยีดังกล่าวได้ และจะทำให้มั่นใจได้ว่าจะไม่มีใครคนใดคนหนึ่งถูกทิ้งไว้ข้างหลัง เพราะเราได้ตัดความจำเป็นในการเรียนรู้ภาษาอังกฤษซึ่งเป็นภาษาดั้งเดิมของเทคโนโลยีออกไป เราเชื่อว่าการลดอุปสรรคด้านภาษาเป็นสิ่งที่สำคัญอย่างยิ่งในการสนับสนุนประเทศไทยให้ก้าวสู่อนาคตแห่งดิจิทัลอย่างแข็งแกร่ง เพราะจะช่วยให้การติดต่อและประสานงานเป็นเรื่องง่ายยิ่งขึ้น และยังช่วยมอบพลังเทคโนโลยีให้กับชาวไทยทุกคน” นายโอม ศิวะดิตถ์ ผู้บริหารด้านนโยบายภาครัฐ Microsoft Thailand กล่าว

ผู้ใช้งานสามารถสมัครอีเมลเป็นภาษาไทยจากผู้ให้บริการการพัฒนารองรับอีเมลซึ่งเป็นภาษาท้องถิ่นกับพันธมิตรต่างๆ ภายนอกองค์กรได้ที่ thnic ผ่านขั้นตอนออนไลน์



นอกจากนี้ Microsoft ได้นำฟ้อนต์ Thai Sarabun New ซึ่งเป็นฟ้อนต์แห่งชาติที่ถูกใช้งานโดยรัฐบาลและองค์กรภาคเอกชนต่างๆ ให้เป็นรูปแบบตัวอักษรมาตรฐานในแพลตฟอร์ม Windows 10 เริ่มให้บริการแล้ววันนี้
",""
"1089","502 Bad Gateway คืออะไร แก้อย่างไร? สำหรับผู้ชมเว็บ","Mon, 2018-07-09 09:45","http://www.stkc.go.th/node/1089","วิศวกรรมศาสตร์และเทคโนโลยี","https://www.it24hrs.com/2018/502-bad-gateway-fix/","502 Bad Gateway ที่คุณอาจเจอบ่อยในกรณีมีคนอื่นเข้าชมเว็บไซต์นั้นเป็นจำนวนมากในช่วงเวลาเดียวกัน อันเนื่องมาจากการแย่งคลิกบัตรชมการแสดงคอนเสิร์ต การแย่งจองบัตรโดยสารเครื่องบิน บัตรชมภาพยนตร์ หรือการแย่งซื้อสินค้าทางออนไลน์จนเกิดปัญหาขึ้นมา แล้วปัญหานี้มันคืออะไร และเราควรทำอย่างไรเพื่อให้สามารถชมเว็บหน้านั้นได้



502 Bad Gateway คืออะไร

ปัญหาที่เกิดจากการที่ Server ได้รับ Error จากอีก Server หนึ่งเลยทำให้เกิด Error 502 ขึ้นมา กล่าวคือมีปัญหาในการรับส่งข้อมูลกันระหว่าง Server นั่นเอง หากเจอกรณีนี้ ผู้ชมเว็บจะทำอย่างไรได้บ้าง

Refresh หน้าเว็บไซต์เพื่อเริ่มโหลดหน้าเว็บอีกครั้ง

เริ่มจากกดปุ่ม Refresh หรือกดปุ่ม F5 เพื่อรีรันการโหลดหน้าเว็บไซต์นี้อีกครั้ง ทั้งนี้อาจเป็นเพราะอาการหลุดชั่วคราวก็ได้ แต่ถ้าไม่ติดจริงๆอาจต้องลองวิธีต่อไป



ตรวจสอบว่าเว็บไซต์ที่เรียกนั้นล่มจริงๆมั้ย

โดยเข้าไปดูที่เว็บ isitdownrightnow.com และ downforeveryoneorjustme.com หากขึ้นไฟเขียวแสดงว่าปกติ ต้องลองเข้าเว็บเดิมนั้นอีกครั้ง แต่ถ้าขึ้นรายงานว่าเว็บนั้นล่มจริงๆ จะต้องรอสักพักแล้วเข้าเว็บไซต์นั้นใหม่ หรือจะลองวิธีต่อไปด้านล่าง

ลองใช้เว็บเบราว์เซอร์ตัวอื่น

เช่น Microsoft Edge, Opera, Firefox เข้าชมหน้าเว็บไซต์ที่คุณต้องการชมแต่มีปัญหา ซึ่งถ้าไม่มีปัญหาก็ต้องรันหน้าเว็บไซต์นั้นได้



จัดการเคลีย Cache และ Cookies

หากยังไม่ทำงานละก็ เป็นไปได้ว่าเว็บเบราว์เซอร์เผลอจำ Cache ไว้ก็ให้ทำการเคลียร์ Cache และลบ Cookies บนเว็บเบราว์เซอร์ให้หมด แล้วลองเข้าเว็บไซต์นั้น

ลองรีสตาร์ทเครื่อง แล้วเข้าเรียกหน้าเว็บไซต์ใหม่

หากทำบนเว็บเบราว์เซอร์ใช้เครื่องมือตามวิธีข้างต้นแล้ว แต่ไม่ได้ผล วิธีสุดท้ายที่อาจได้ผลก็คือการรีสตาร์ทเครื่องใหม่ แล้วรันหน้าเว็บอีกครั้ง เพื่อให้เครื่องคอมของคุณได้ทำการเชื่อมต่ออินเทอร์เน็ต Wi-Fi , Router ใหม่ แล้วเริ่มเข้าเว็บไซต์ที่เป็นปัญหานั้น

อย่างไรก็ตามปัญหานี้ก็ต้องมาลุ้นฝั่งทาง Servers หรือ HOST ของเว็บที่เราจะเข้าชมนั้นด้วย เพราะอาจไม่ได้เป็นที่ฝั่งผู้ชมเว็บไซต์เสมอไปแต่ทั้งหมดนี้คือวิธีเบื้องต้นในระหว่างที่ขึ้นหน้าจอ 502 แบบนี้เพราะปัญหาอาจเป็นไปได้หลายปัจจัย หนึ่งในนั้นอาจเป็นที่เครื่องเราเองก็ได้
",""
"1088","การหมุน เร่งความเร็ว ทำสโลโมชั่น วีดีโอที่อัปโหลดขึ้น Youtube ไปแล้ว","Mon, 2018-07-09 09:36","http://www.stkc.go.th/node/1088","วิศวกรรมศาสตร์และเทคโนโลยี","https://www.it24hrs.com/2018/edit-clip-youtube-video-rotate-slowmotion-fast/","วิธีหมุนวีดีโอ สำหรับผู้ใช้ Youtube ที่อัปโหลดวีดีโอไปแล้ว แต่ได้ในลักษณะถ่ายวีดีโอผิดแนว โดยถ่ายวีดีโอแนวนอนกลับได้แนวตั้ง แถมถ่ายวีดีโอแล้วอัปโหลดขึ้น Youtube แล้วด้วยสุดท้ายก็ต้องคอเอียงดูกันไป หากจะทำใหม่ต้องทำผ่านคอมหรือผ่านแอปบนมือถือแล้วอัปโหลดใหม่หรอ ความจริงแล้วหากคุณเผลออัปขึ้น Youtube ไปแล้วก็สามารถหมุนนวีดีโอ ได้ทันทีบนเว็บไซต์ Youtube ได้เลย แถมสามารถปรับแก้ไขคลิปวีดีโอให้กลายเป็น Slow motion กับเร่งความเร็ววีดีโอได้ด้วย



จากตัวอย่างนี้ถ่ายแนวนอน แต่ได้คลิปเป็นแนวตั้งแบบนี้ จะมีวิธีหมุนวีดีโอ ยังไง โดยไม่ต้องอัปโหลดใหม่ มาดูกัน



เริ่มจากแตะที่ไอคอนโปรไฟล์บัญชี Youtube ของคุณ แล้วเลือกที่ ครีเอเตอร์สตูดิโอ



ด้านซ้ายเลือกที่ วีดีโอ (ซึ่งอยู่ใต้ เครื่องมือจัดการวีดีโอ ) แล้วเลือกคลิปวีดีโอที่ต้องการแก้ไข โดยคลิกที่ dropdown ของคลิปนั้น (หมายเลข 2 ) แล้วเลือกที่ การเพิ่มประสิทธิภาพ



ก็จะแสดงเครื่องมือต่างๆรวมถึง เครื่องมือการหมุนวีดีโอ ซึ่งอยู่บริเวณด้านขวาล่างๆ ให้คุณหมุนวีดีโอ ทางซ้าย ทางขวา ได้ตามต้องการจนได้วีดีโอแนวนอนที่พอใจ นอกจากนี้ยังสามารถเลือกเคลื่อนไหวช้า หรือเร่งความเร็ววีดีโอได้ตามต้องการ แต่จะมีผลต่อทั้งคลิปวีดีโอของคุณด้วย หากเสร็จแล้วสามารถคลิกปุ่มบันทึก เพื่อบันทึกซ้ำทับวีดีโอเดิม

แต่ถ้าหากต้องการคงต้นฉบับด้วย ก็เลือกที่ บันทึกเป็นวีดีโอใหม่ แล้วตั้งชื่อวีดีโอใหม่ได้เลย



เพียงเท่านี้ก็แก้ไขวีดีโอที่อัปโหลดบน Youtube เรียบร้อย โดยไม่ต้องเสียเวลาอัปโหลดใหม่เลย
",""
"1087","วิธีพูดแทนพิมพ์ภาษาไทยบน Word ผ่านทางสมาร์ทโฟน","Mon, 2018-07-09 09:35","http://www.stkc.go.th/node/1087","วิศวกรรมศาสตร์และเทคโนโลยี","https://www.it24hrs.com/2018/word-app-thai-dictation/","วิธีพูดแทนพิมพ์ภาษาไทยบน Word ความจริงทำได้แล้วนะ ก่อนหน้านี้เคยนำเสนอมาแล้วเกี่ยวกับการพูดแทนพิมพ์บนคอมพิวเตอร์ผ่านโปรแกรมของ Office 365 แต่ยังไม่รองรับภาษาไทย ซึ่งกว่าภาษาไทยจะมาก็ต้องรอสักพัก แต่ที่จริง Microsoft Word ก็สามารถพูดแทนพิมพ์โดยใช้ภาษาไทย ด้วยแอป Word บนมือถือ iOS และ Android ได้แล้ว



วิธีการคือ ให้เปิดแอป Word บนสมาร์ทโฟน  (หากไม่มีก็ดาวน์โหลดติดตั้งได้ฟรี ทั้งบน App Store สำหรับ iOS และ Play Store สำหรับ Android แล้วทำการเปิดแอป Word)



จากนั้นสร้างไฟล์ใหม่ หรือเปิดไฟล์งาน Word บนมือถือหรือบน OneDrive



เมื่อเข้าสู่หน้ากระดาษสำหรับพิมพ์เอกสารแล้ว ก็แตะที่กระดาษเพื่อเรียกคีย์บอร์ดบนมือถือคุณขึ้นมา  แล้วแตะที่ไอคอนรูป ไมค์ เลย



แล้วก็พูดเป็นภาษาไทย ระบบก็จะพิมพ์ข้อความภาษาไทยตามที่คุณพูดทันที เห็นมั้ยว่า แอป Word บนสมาร์ทโฟน รองรับการพูดแทนพิมพ์ภาษาไทยอยู่แล้ว และสิ่งที่พิมพ์จะบันทึกลงบน OneDrive ของคุณ ซึ่งคุณสามารถดาวน์โหลดเป็นไฟล์ Word ผ่านทาง OneDrive ของคุณได้นะ
",""
"1056","ผู้ใช้ Google Drive เตรียมปรับอัปเกรดเป็น Google One แชร์พื้นที่ให้ครอบครัวได้ 5 คน","Wed, 2018-05-30 09:59","http://www.stkc.go.th/node/1056","วิศวกรรมศาสตร์และเทคโนโลยี","https://www.it24hrs.com/2018/google-drive-to-google-one/","Google Drive เป็นบริการ Cloud ของ Google ซึ่งมีพื้นที่ฝากไฟล์ฟรีสำหรับผู้ใช้บัญชี Google โดยมีพื้นที่ร่วมกันทั้ง Google Drive + Gmail และ Google Photos รวม 15GB ฟรี แต่ถ้าหากใช้จนเต็ม บันทึกไม่ได้อยากได้พื้นที่เพิ่ม ก็ต้องเสียเงินประมาณ 70 บาท ซึ่งจะได้อัปเกรดฝากไฟล์บน Google Drive 100GB ล่าสุด Google เปิดตัวแพ็กเกจเก็บข้อมูลใหม่ ชื่อว่า Google One สำหรับผู้ใช้ Google Drive แบบเสียเงิน

โดย Google One ราคาเริ่มต้น 1.99 ดอลลาร์ต่อเดือน (หรือประมาณ70 บาทเท่าเดิม) ได้ 100GB และมีเพิ่มเติมคือ 2.99 ดอลลาร์ต่อเดือน ได้ 200GB และ 9.99 ดอลลาร์ต่อเดือน ได้ 2TB เลยทีเดียว อีกทั้งทุกโปรนี้ สามารถแชร์พื้นที่ให้ครอบครัว 5 คน

ผู้ใช้ Google Drive แบบเสียเงินอยู่แล้ว จะได้อัปเกรดสู่ Google One โดยอัตโนมัติในเร็วๆนี้ ทั้งนี้ผู้สมัคร  Gogole Drive โปร 70 บาท ได้ 100 GB เท่าเดิม แต่เพิ่มสามารถแชร์พื้นที่ให้คนในครอบครัวได้ โดยไม่ต้องเปลี่ยนโปรใหม่ โดยจะทะยอยอัปเกรดเริ่มจากสหรัฐเป็นประเทศแรก
",""
"1055","แอปมือถือ กับการแอบล้วงความเป็นส่วนตัวที่น่ากลัว","Wed, 2018-05-30 09:58","http://www.stkc.go.th/node/1055","วิศวกรรมศาสตร์และเทคโนโลยี","https://www.it24hrs.com/2018/apps-smartphone-spying-you/","ใครที่ใช้โทรศัพท์มือถือ สมาร์ทโฟน เป็นประจำทุกวัน ที่เปรียบเสมือนคอมพิวเตอร์ขนาดเล็กที่ท่องอินเทอร์เน็ต เล่นเกม ฟังเพลง ดูภาพยนตร์ พิมพ์งาน แชท และคุยแบบเห็นหน้ากันได้ และสิ่งที่ต้องมีและต้องใช้บนสมาร์ทโฟน คือ แอปมือถือ หรือแอปพลิเคชั่น นั่นเอง แต่หลายท่านอาจไม่รู้ตัวว่าแอปที่คุณติดตั้งอยู่ แอบบุกรุก ล้วงความลับความเป็นส่วนตัวได้ตลอดเวลา เริ่มตั้งแต่



แอปมือถือ แนวข่าวสาร ที่แอบฟังคุณ

บางแอปข่าวสารที่รวมบทความมากมายให้คุณอ่าน แต่รู้ไหมว่าแอปแบบนี้แอบเข้าถึงไมโครโฟนมือถือคุณเพื่อคอยดักฟังจากคุณ บันทึกเสียงคุณแล้วส่งไปยัง server อินเทอร์เน็ตได้

แอปมือถือ ที่ไม่ใช่แอปแผนที่ แต่ขอเข้าถึง Location

แอปหลักหลายแอปต้องการเข้าถึง Location แต่ก็มีแอปแปลกๆที่มาขอ Location หรือพิกัดสถานที่เหมือนกันเพื่อเอาข้อมูลพิกัดทำอะไรบางอย่างเช่นเกม Tetris ที่ขอเข้าถึง Location แม้ไม่ใช่แอปแผนที่ โดยส่วนใหญ่จะเก็บข้อมูลด้านพิกัด แล้วนำข้อมูลที่ได้มาขายต่อให้กลุ่ม Third Party เช่นตัวอย่างชัดเจนคือ Timeline บน Google Maps มีรายงานตลอดเวลาว่าเราอยู่ที่ไหน ถ่ายรูปอะไร ขึ้นรถอะไร ซึ่งข้อมูลนี้มีความสำคัญมากต่อการให้บริการชกลุ่มรถแท็กซี่ ที่เรียกรถผ่านแอป อย่าง Uber และ Grab เรื่อง Location หรือพิกัดบนแผนที่ คุณสามารถเลือกปิดได้บนหน้า setting บนสมาร์ทโฟนของคุณ

เซนเซอร์มือถือ ที่ยังไงก็ตั้งค่าปิดไม่ได้

แต่ยังมีสิ่งที่ปิดไม่ได้บนหน้า Settings ของสมาร์ทโฟน และยังจับตาติดตามคุณตลอดเวลา โดยไม่ได้ร้องขออนุญาตจากคุณคือเซนเซอร์บนสมาร์ทโฟนนั่นเอง โดยสมาร์ทโฟนในปัจจุบันมีเซนเซอร์มากถึง 14 เซนเซอร์ โดยที่สำคัญๆเช่น Accelerometer คือจับการเคลื่อนไหวขณะจับบนมือถือ และ Gyroscope ในการจับการหมุนตำแหน่งต่างๆ โดยตัวอย่างที่ชัดเจนในการบันทึกข้อมูลของเราลงมือถือโดยอัตโนมัติคือ การเดิน การวิ่ง สามารถวัดการเดิน การวิ่งได้ การขับรถของผู้ขับรถ และการนอนหลับบนเตียง สมาร์ทโฟนสามารถรายงานและเก็บข้อมูลคตลอดเวลา รวมถึงการพิมพ์บนโทรศัพท์มือถือที่ถูกจับตาตลอดเวลาในการใช้นิ้วแตะหน้าจอ เช่น การกดรหัสปลดล็อกเครื่อง ที่บางครั้งอาจไม่อาศัยจอทัชสกรีน แต่กลับอาศัยทางเซ็นเซอร์ข้างๆกล้องหน้าจับการเคลื่อนไหวของนิ้วที่จะจิ้มจอแทน เมื่อจับการเคลื่อนไหวของนิ้วได้ ระบบจะส่งไปยัง Machine Learning ในการวิเคราะห์ แล้วแปลงออกมาเป็นหมายเลข PIN ในการปลดล็อกหน้าจอได้ ซึ่งกรณีนี้สามารถปลดล็อกหน้าจอสำเร็จมากถึง 99.5 เปอร์เซ็นจากวิธีนี้

สรุปแล้วการที่เราติดตั้งแอปบนสมาร์ทโฟน เท่ากับการยอมให้ข้อมูลส่วนตัวบางอย่างให้กับแอปที่คุณติดตั้งได้แอบเข้าถึงข้อมูลของเราได้ แม้เราจะปิด ไม่อนุญาตให้แอปเข้าถึงข้อมูลส่วนตัวเราก็ตาม ดังนั้นถึงเวลาต้องคิดและระมัดระวังในการติดตั้งแอปลงบนเครื่องสมาร์ทโฟนของคุณ เพราะสมาร์ทโฟนนี่ล่ะคือ Spy ชั้นดีของเหล่าแฮกเกอร์เลยทีเดียว
",""
"1054","วิธีใช้ Gmail Offline โฉมใหม่ เช็คเมลได้โดยไม่ต้องต่อเน็ต","Wed, 2018-05-30 09:53","http://www.stkc.go.th/node/1054","วิศวกรรมศาสตร์และเทคโนโลยี","https://www.it24hrs.com/2018/gmail-offline-new-2018/","Gmail Offline บนเว็บ Gmail โฉมใหม่ สามารถทำงานแบบออฟไลน์ คือแม้ไม่มีเน็ตก็เช็คเมลได้ โดยไม่ต้องติดส่วนขยายหรือปลั๊กอินเพิ่ม ซึ่งเริ่มเปิดให้ใช้ได้แล้ว โดยทำงานร่วมกับ Chrome 61 ขึ้นไป คุณสามารถเช็คเมลต่อได้ทันทีแม้เน็ตหลุดหรือไม่ได้ต่ออินเทอร์เน็ต มาดูกันว่าวิธีเปิด Gmail Offline ทำอย่างไร



ก่อนอื่นทำการเข้าสู่เว็บไซต์ Gmail แล้ว Login ด้วยบัญชี Google ของคุณ จากนั้นเลือกไปที่ไอคอนฟันเฟือง แล้วเลือก การตั้งค่า บริเวณมุมขวาของจอตามรูป



แล้วเลือกที่แท็บ Offline ถ้าขึ้นหน้าจอ มีให้เลือกเปิดใช้เมลออฟไลน์ แสดงว่าคุณสามารถเปิด Gmail Offline ได้แล้ว ติ๊กถูกได้เลย



ระบบก็จะแสดงข้อมูลให้เลือกว่า หลังจากออกบัญชี Google แล้ว จะ เก็บข้อมูลไว้ในคอมพิวเตอร์ หรือจะ นำข้อมูลอฟไลน์ออกจากคอมพิวเตอร์ ให้เลือกตัวใดตัวหนึ่งตามต้องการ โดยการทำงานนั้นGmail Offline จะเก็บอีเมลไว้ในคอมพิวเตอร์ของเรา สามารถเลือกได้ว่าจะเก็บไว้ได้นานกี่วัน (ค่าดีฟอลต์ 30 วัน) และดาวน์โหลดไฟล์แนบมาเก็บไว้ในคอมด้วยหรือไม่ด้วยหรือไม่

เสร็จแล้วก็คลิก บันทึกการเปลี่ยนแปลง เพื่อบันทึกการตั้งค่า Gmail Offline และเปิดใช้งาน Gmail Offline ให้คุณ



ระบบของ Gmail ก็จะดาวน์โหลดลงเครื่องคอมให้คุณจนกระทั่ง ขึ้นเครื่องหมายถูกแบบนี้ดังรูป แสดงความพร้อมใช้งานแบบ Offline แล้ว



หากเน็ตมีปัญหาเน็ตหลุด ก็จะขึ้นไอคอนลักษณะแบบนี้ แต่คุณสามารถอ่านอีเมลบน Gmail ได้ต่อไปเรื่อยๆแม้จะไม่ได้ต่อเน็ตก็ตาม ส่วนใหญ่จะเป็นพวกข้อความ ไฟล์แนบใน Gmail ถึงจะสามารถอ่านต่อดูภาพได้

ทั้งนี้แนะนำให้ใช้กับ Gmail Offline บนคอมพิวเตอร์ส่วนตัวจริงๆ ไม่ควรใช้ฟีเจอร์นี้กับคอมสาธารณะ
",""
"1053","วิธีสังเกตคำ โฆษณาเกินจริง ของอาหาร ยา เครื่องสำอาง ที่ปรากฏทางทีวี","Wed, 2018-05-30 09:50","http://www.stkc.go.th/node/1053","วิศวกรรมศาสตร์และเทคโนโลยี","https://www.it24hrs.com/2018/food-drug-warning-tv/","โฆษณาเกินจริง บนสื่อโทรทัศน์  ที่เป็นประเด็นร้อนในช่วงหลายสัปดาห์ที่ผ่านมา ทาง กสทช. โดยสำนักคุ้มครองผู้บริโภคในกิจการกระจายเสียงและโทรทัศน์ ได้จัดทำ Infographic ในเรื่อง รู้เท่าทันโฆษณาผลิตภัณฑ์สุขภาพเกินจริง ระวังคำโฆษณาเกินจริง เพื่อความปลอดภัยต่อชีวิตของคุณเอง

โดยการตรวจสอบโฆษณาผลิตภัณฑ์สุขภาพต้องดูที่ “เลขที่อนุญาตโฆษณา” ซึ่งแบ่งตามประเภทผลิตภัณฑ์แต่ละอย่าง


	
	อาหาร  
	


ต้องสังเกต ฆอ. …/….  โดยการโฆษณาคุณประโยชน์คุณภาพ หรือสรรพคุณ ต้องขออนุญาตโฆษณา


	
	ยา
	


ต้องสังเกต ฆท. …./…. โดยต้องมีเลขที่อนุญาตโฆษณาด้วย


	
	เครื่องสำอาง
	


ไม่ต้องขออนุญาตโฆษณา โฆษณาได้แต่ต้องไม่ให้เกิดความเข้าใจผิดในสารสำคัญของเครื่องสำอาง

ข้อสังเกตว่าเป็น โฆษณาเกินจริง

โฆษณาอาหาร ต้องไม่แสดงสรรพคุณเรื่องการรักษาโรค และ สรรพคุณทางเวชสำอาง เช่น ทำให้ผิวขาวขึ้น ลดความอ้วน ลดไขมันส่วนเกิน หรือ รักษาโรคได้ครอบจักรวาลอกฟูรูฟิต ระงับกลิ่น หน้าอกเต่งตึง


	โฆษณายา ต้องไม่แสดงสรรพคุณอันเป็นเท็จ หรือเกินจริง เช่น บำบัดรักษาโรคให้หายขาด รักษาโรคเรื้องรังร้านแรงได้ เช่นมะเร็ง โรคหัวใจ เสริมสมรรถภาพทางเพศ
	โฆษณาเครื่องสำอาง ต้องไม่แสดงสรรพคุณเกินจริง เช่นผิวขาวภายใน 7 วัน หน้าเรียวเด้งภายใน 1 นาที ลดสิวภายใน 3 วัน  ใช้แล้วเสริมอำนาจ บารมี เงินทอง เรียกเสน่ห์ พูดอะไรก็เชื่อ


ทั้งนี้ โฆษณาเกินจริง และเป็นเท็จ โอ้อวดเกินจริง ถือว่าเอาเปรียบผู้บริโภค  

หากพบโฆษณาเกินจริง สามารถโทรแจ้ง อย. 1556 และ กสทช. Call Center 1200
",""
"1052","ค้นหารูปภาพคล้ายกัน ดัวย Google Images","Wed, 2018-05-30 09:44","http://www.stkc.go.th/node/1052","วิศวกรรมศาสตร์และเทคโนโลยี","https://www.it24hrs.com/2018/reverse-picture-search-google-images/","ค้นหารูปภาพคล้ายกัน โดยใช้เว็บไซต์ Google ค้นหาภาพ หรือ Google Images นี้หลายท่านคงเคยใข้ในกรณีตรวจสอบข่าวปลอม ว่าข่าวนั้นใช้ภาพจริงหรือใช้ภาพเหตุการณ์เก่าแต่มาใช้สร้างข่าวปลอมขึ้นมา นอกจากนี้ยังไว้ใช้ค้นหารูปอื่นๆที่คล้ายกันแล้วได้คำตอบที่หลากหลายคือ ดาราคนนี้ชื่ออะไร สถานที่นี้คือที่ไหน ซึ่งหาคำตอบได้ด้วยการค้นหาภาพคล้ายกันได้เช่นกัน เรามาดูหลากหลายวิธีในการ หารูปคล้ายกัน ผ่านทาง Google Images



วิธีค้นหารูปคล้ายกันนั้น ขณะชมเว็บไซต์ที่มีรูปภาพ เจอภาพที่ใช่และอยากหารูปคล้ายกับรูปที่เราเจอ สามารถคลิกขวาที่รูป แล้วเลือกที่ Copy Image Location (คัดลอกที่อยู่รูปภาพ) เพื่อทำการ copy ที่อยู่ URL ของภาพ



จากนั้นเข้าที่เว็บไซต์ Google Images (Google ค้นรูป) ที่ images.google.com แล้วคลิกที่ไอคอนรูปกล้อง



แล้วทำการ Paste เพื่อวางที่อยู่ URL ที่ช่อง “วาง URL ของภาพ” แล้วคลิกที่ปุ่ม “ค้นด้วยภาพ” เพื่อทำการค้นหาภาพคล้ายกัน



แค่นี้ก็จะแสดงรูปภาพคล้ายกัน หรือเหมือนกันบน Google Images แล้ว



แต่สำหรับผู้ใช้ Chrome ค้นหาภาพอย่างรวดเร็วละก็ คลิกขวาที่รูป แล้วเลือกที่ “Search Google For Image” (ค้นหารูปภาพจาก Google)  แค่นี้ก็ค้นหารูปภาพคล้ายได้ทันทีบน Google Image อย่างรวดเร็ว



อีกวิธีนึงกรณีภาพถ่ายจากกล้องดิจิทัล หรือ save ภาพจากเว็บต่างๆไว้บนคอม คุณสามารถอัปโหลดรูปภาพนั้น ลง Google ค้นรูป โดยคลิกเข้าเว็บไซต์ ที่ images.google.com คลิกที่ไอคอนรูปกล้อง



จากนั้นคลิกที่แท็บอัปโหลดภาพ แล้วเลือกไฟล์ภาพบนคอมพิวเตอร์ อัปโหลดรูปภาพ ให้ Google ช่วยค้นรูปภาพที่คล้ายกันได้
",""
"1051","AI is Now มองทิศทางพัฒนา AI ที่ใช้ได้จริงในภาคธุรกิจไทย","Wed, 2018-05-30 09:43","http://www.stkc.go.th/node/1051","วิศวกรรมศาสตร์และเทคโนโลยี","https://www.it24hrs.com/2018/ai-is-now-microsoft/","Ai is Now คำนี้เป็นจริงแล้วในปัจจุบัน และไม่ได้ไกลตัวเราเลย เพราะมาเร็วและใกล้ตัวคนไทย และใกล้ตัวเราเรามากสุดๆจริงๆ และเมื่อช่วงเช้าของวันที่ 23 พฤษภาคม 2018 Microsoft จัดงาน Azure Summit 2018 “AI Is Now” พร้อมดึง 2 บริษัทชั้นนำของไทย แสดงผลงานระบบ AI ที่พร้อมตอบโจทย์และใช้จริงในไทยแล้ว บนระบบคลาวด์ Microsoft Azure โดยมีข้อมูลที่น่าสนใจดังนี้


รายงานวิจัยของ Microsoft และ IDC ที่ทำร่วมกันในปีนี้ คาดการณ์ว่ากว่า 40% ของกระบวนการ Digital Transformation ภายในปี 2562 จะมี AI เข้ามามีบทบาทเสริมและสนับสนุน และในปี 2563 หรืออีก 2 ปีข้างหน้า จะมีองค์กรถึง 85% นำ AI มาประยุกต์ใช้งาน และอีก 7 ปีข้างหน้า ผู้ใช้งานทั่วไป 95% จะขับเคลื่อนด้วยพลัง Ai และในปีนี้ 2018 แอปพลิเคชั่นที่เราใช้งานอยู่มากถึง 50% จะมีแอปที่มาพร้อม AI อยู่ในนั้นด้วย



นานธนวัฒน์ สุธรรมพันธุ์ กรรมการผู้จัดการ Microsoft ประเทศไทย เผย แนวโน้มการเคลื่อนไหวเหล่านี้ถึงเป็นการยืนยันถึงมุมมองของ Microsoft ว่า โลกของเราก้าวมาถึง Intelligent Cloud และ Intelligent Edge ที่จะได้เห้ฯการถ่ายทอดความสามารถของเทคโนโลยีอันชาญฉลาดจาก Cloud ลงมาสู่ Devices ต่างๆ ที่ผู้ใช้ทุกคน ทุกรดับ สามารถนำไปใช้งานร่วมกันในชีวิตประจำวัน



วันนี้ทุกโปรดักส์ของ Microsoft ไม่ว่าจะเป็น Office 365 , Office 2016 , Outlook ( Hotmail ) , Windows 10 ,Microsoft Azure จะมาพร้อม AI หมด ดังนั้น AI อยู่ใกล้ตัวผู้ใช้มาก ทั้งบนคอมพิวเตอร์และมือถือ
ยกตัวอย่างเช่น Outlook ที่จะโฟกัสอีเมลสำคัญจากผู้ส่งแบบ Focus ให้คุณอ่านก่อน จดหมายอื่นๆ ที่เต็มไปด้วยจดหมายข่าวหรือโฆษณา หรือ Microsoft PowerPoint ที่ทันทีที่ใส่รูปภาพ ระบบก็จะออกแบบสไลด์ผ่าน Design Idea ให้เหมาะสมกับงานนำเสนอโดยอัตโนมัติ รวมถึงสามารถวาดเขียนแล้วกลายเป็นตัวพิมพ์ได้ การเสนอแนวทางการวิเคราะห์และนำเสนอข้อมูลดิบที่ผู้ใช้กรอกใน Excel และอื่นๆอีกมากมาย ไม่เว้นแม้กระทั่ง Windows 10 ก็มี AI มาช่วยทำงานอย่าง Story Remix ที่ช่วยตัดต่อวีดีโออย่างรวดเร็วโดยไม่ต้องคิด Storyboard

3 ปัจจัยหลักที่ขับเคลื่อน AI ให้แพร่หลาย

· ทรัพยากรข้อมูล – กลไกและแนวทางในการค้นหา คัดเลือก และจัดเก็บข้อมูลจากแหล่งต่างๆ มากมาย

· บุคลากร – ความรู้ความเข้าใจในการวิเคราะห์หรือประยุกต์ใช้ข้อมูลในรูปแบบที่เกิดประโยชน์กับองค์กร ผู้ใช้งาน หรือสังคม

· ความเข้าใจ – นอกจากทักษะและความเข้าใจเชิงเทคนิคของผู้พัฒนา AI เองแล้ว ความไว้เนื้อเชื่อใจในเทคโนโลยี AI และความมั่นใจในประสิทธิภาพหรือความแม่นยำของระบบก็มีส่วนสำคัญในการขับเคลื่อนนวัตกรรมนี้เช่นกัน

“ประเด็นด้านความเข้าใจของสังคมที่มีต่อเทคโนโลยี AI ถือเป็นประเด็นที่มีความละเอียดอ่อนอยู่ไม่น้อย นอกจากแง่มุมด้านเทคโนโลยีแล้ว การใช้งาน AI อย่างแพร่หลายเพื่อให้เกิดประโยชน์ต่อสังคมจะเกิดขึ้นได้ก็ต่อเมื่อมีการวางมาตรฐานที่ชัดเจนในด้านความปลอดภัยของข้อมูล ความโปร่งใสในการทำงาน และความรับผิดชอบของผู้พัฒนา เป็นต้น โดยการพัฒนา AI จะต้องมีวัตถุประสงค์หลักคือการส่งเสริมให้มนุษย์สามารถทำงานได้ดีขึ้น มากขึ้น หรือทำในสิ่งใหม่ๆ ที่ไม่เคยเป็นไปได้มาก่อน ไม่ใช่การเข้ามาแทนที่มนุษย์แต่อย่างใด” นายธนวัฒน์ กล่าวเสริม



ภายในงานเสวนา AI Is Now นี้ Microsoft ได้เชิญ บริษัทที่ปรึกษาด้านเทคโนโลยีชั้นนำของไทยอย่าง ดิจิตอล ไดอะล็อก และ ฟรอนทิส ได้ร่วมนำเสนอผลงานการพัฒนาโซลูชั่น AI ที่สามารถใช้งานได้จริงแล้วในภาคธุรกิจ เพื่อเน้นย้ำถึงความพร้อมทั้งเชิงเทคโนโลยีและโครงสร้างพื้นฐานในการรองรับนวัตกรรม AI ในประเทศไทย


คุณจิดาภา วัฒนภักดี รองกรรมการผู้จัดการ บริษัท ดิจิตอล ไดอะล็อก จำกัด กล่าวว่า “เทคโนโลยี AI และบอทจะช่วยให้การติดต่อสื่อสารระหว่างองค์กร พนักงาน และลูกค้า มีประสิทธิภาพมากขึ้นอย่างชัดเจน ตลอดจนสามารถเป็นผู้ช่วยให้การทำงานง่ายขึ้น โดยแต่ละองค์กรสามารถปรับแต่ง AI ให้เข้ากับรูปแบบการทำงานของตนเองได้อย่างลงตัว ที่สำคัญการเริ่มต้นนำระบบ AI มาใช้งานในเชิงธุรกิจไม่ได้เป็นเรื่องไกลตัวอีกต่อไป



โดยเราจัดทำโซลูชั่น CUBIK Chat สามารถพัฒนาให้พร้อมใช้งานจริงได้ในเวลาเพียง 2 เดือนเท่านั้น โดยแชทบอทในรูปแบบนี้สามารถจัดการกับคำถามจากลูกค้าได้ในปริมาณที่มากกว่ามนุษย์นับสิบเท่า ตอบโต้กับคู่สนทนาด้วยภาษาไทยผ่านระบบ Natural Language Processing (NLP) รองรับการทำธุรกรรมหลายรูปแบบ เช่นการชำระค่าบริการ สั่งซื้อสินค้า หรือจองตั๋วเครื่องบินและที่พัก เป็นต้น ทั้งยังสามารถส่งคำถามต่อให้กับเจ้าหน้าที่ในศูนย์บริการลูกค้ามารับช่วงได้อย่างไร้รอยต่อ คุณสมบัติเหล่านี้ถือเป็นการเปิดโอกาสให้ธุรกิจสามารถให้บริการลูกค้าได้อย่างคล่องตัวยิ่งขึ้น ควบคู่ไปกับการเพิ่มยอดขาย ส่วนตัวบอทเองก็ยังมีระบบ Machine Learning ที่สามารถเรียนรู้และพัฒนาความสามารถได้จากข้อมูลการตอบโต้กับลูกค้าในสถานการณ์จริง ซึ่งเปรียบเสมือนวัตถุดิบสำหรับฝึกฝนบอทต่อไป โดยโซลูชั่น CUBIK Chat ของดิจิตอล ไดอะล็อก สามารถนำไปประยุกต์ใช้ได้ในหลายสถานการณ์ เช่นในกรณีตัวอย่างของแชทบอทภายในองค์กรที่ทำหน้าที่เป็นฝ่ายประสานงานของแผนกทรัพยากรบุคคล สามารถให้รายละเอียดเกี่ยวกับสวัสดิการของพนักงานได้อย่างครบถ้วนและแม่นยำในระดับรายบุคคล เช่นการแนะนำวันลาพักร้อนในช่วงที่เหมาะสม หรือการแจ้งเตือนหมดเขตสวัสดิการพนักงานเป็นต้น โดยไม่ต้องให้พนักงานกังวลมากังวลถามกับพนักงานที่เป็นมนุษย์จริงๆ ทั้งนี้ ดิจิตอล ไดอะล็อก ยังเป็นผู้พัฒนาแชทบอท “ฟ้า” ให้กับการบินไทย คอยตอบข้อซักถามจากลูกค้าผ่านทางหน้าเว็บไซต์ด้วย



อีกบริษัทนึงคือ บริษัท ฟรอนทิส จำกัด ที่ปรึกษาด้านการวางแผนกลยุทธ์ (Strategy Consulting) และการนำนวัตกรรมเทคโนโลยีมาประยุกต์ใช้ในองค์กร (Digital Transformation) ได้จัดแสดงตัวอย่างการใช้งานเทคโนโลยี Cognitive Services ที่ช่วยนำมาพลิกโฉมองค์กรด้วย AI เช่น



การสแกนและเปรียบเทียบพิกัดสามมิติบนใบหน้าของพนักงานเพื่อควบคุมการเข้าออกและรักษาความปลอดภัยในอาคารของบริษัท การใช้ AI จดจำใบหน้าของลูกค้าคนสำคัญและใช้ Predictive Analytics เพื่อเสนอสินค้าที่โดนใจ รวมทั้งการยืนยันตัวตนขณะเข้าใช้บริการจากธนาคารและสถาบันการเงินต่างๆ เป็นต้น



“โลกยุคดิจิทัลกำลังเปลี่ยนผ่านจากยุคของมือถือและคลาวด์ (Mobile First, Cloud First) สู่ยุคที่ AI จะมีบทบาทในทุกนาทีของชีวิต (AI First World) โดย Cognitive Services เปิดโอกาสให้ AI สามารถตอบโจทย์การใช้งานได้กว้างขวางยิ่งขึ้น เช่น การจดจำใบหน้า (Face Recognition) เพียงอย่างเดียวอาจนำไปใช้เสริมสร้างความสะดวก ความปลอดภัย และความมีประสิทธิภาพในหลายอุตสาหกรรมม่ว่าจะเป็น การยืนยันสิทธิการเข้าถึงบริการหรือระบบต่างๆ หรือแม้แต่อำนวยความสะดวกในการมอบสิทธิพิเศษให้กับสมาชิกและลูกค้าประจำของร้านค้า เป็นต้น นอกจากนี้ การจดจำใบหน้ายังสามารถทำได้โดยไม่ล่วงละเมิดความเป็นส่วนตัวของผู้ใช้บริการ โดยระบบของเราจะเลือกบันทึกเฉพาะพิกัดที่สแกนจากใบหน้าเท่านั้น แทนที่จะบันทึกภาพถ่ายใบหน้าทั้งภาพ และยังมีการล้างฐานข้อมูลใบหน้าออกภายใน 24 ชั่วโมง ควบคู่กับมาตรการด้านความปลอดภัยอื่นๆ เพื่อป้องกันการรั่วไหลอีกด้วย” คุณปริญญ์ บุญดีสกุลโชค กรรมการผู้จัดการ บริษัท ฟรอนทิส จำกัด กล่าว



การเริ่มบังคับใช้กฎหมายคุ้มครองข้อมูลส่วนบุคคล ( GDPR )

Microsoft ได้กล่าวถึงกฎหมายสำคัญอย่างหนึ่งคือ การเริ่มบังคับใช้กฎหมายคุ้มครองข้อมูลส่วนบุคคล ( GDPR ) ของสหภาพยุโรป ที่เริ่มบังคับใช้จริงแล้ววันนี้ (25 พฤษภาคม) ถือเป็นก้าวสำคัญในการยกระดับความปลอดภัยและความเป็นส่วนตัวของผู้ใช้อินเตอร์เน็ต ทั้งในชาติสมาชิกสหภาพยุโรปและประเทศอื่นๆ ที่ต้องติดต่อสื่อสารและแลกเปลี่ยนข้อมูลกับบุคคลหรือองค์กรจากชาติกลุ่มดังกล่าว ดังนั้น องค์กรทั่วโลกที่มีลูกค้าในชาติสหภาพยุโรปหรือต้องทำธุรกรรมกับธุรกิจในกลุ่มประเทศนี้จึงจำเป็นต้องปฏิบัติงานตามกรอบข้อบังคับของ GDPR โดยทาง Microsoft ได้มอบหมายให้วิศวกรผู้เชี่ยวชาญกว่า 1,600 คนลงมือทำงานเพื่อยกระดับผลิตภัณฑ์และบริการของบริษัทให้เป็นไปตามมาตรฐาน GDPR อย่างเคร่งครัด จึงทำให้ผลิตภัณฑ์ บริการ และแพลตฟอร์มต่างๆ พร้อมรองรับความต้องการของทุกองค์กรที่ต้องการทำธุรกิจภายใต้กรอบของ GDPR รวมถึงขยายสิทธิพื้นฐานหลักในกฎหมายฉบับนี้ให้กลายเป็นสิทธิของผู้ใช้และลูกค้าทุกคนทั่วโลก
โดยลูกค้าจะได้ทราบถึงข้อมูลที่ Microsoft จัดเก็บจากการใช้งานผลิตภัณฑ์และบริการต่างๆ และสามารถดาวน์โหลด แก้ไข ลบ หรือถ่ายโอนข้อมูลทั้งหมดไปจัดเก็บที่อื่นได้โดยอิสระ รวมถึงการการตรวจสอบ แก้ไข ลบ และโยกย้ายข้อมูลส่วนตัวด้วย โดยเรียกใช้งานได้ทางแดชบอร์ดความเป็นส่วนตัว (Privacy Dashboard) ที่เว็บไซต์ https://account.microsoft.com/privacy/
ส่วนข้อมูลเพิ่มเติมเกี่ยวกับมาตรการรองรับ GDPR และเครื่องมือช่วยเหลือสำหรับองค์กรที่ต้องการปฏิบัติงานตามกรอบข้อบังคับใหม่ สามารถคลิกได้ที่ https://www.microsoft.com/GDPR/


",""
"1050","GDPR คืออะไร? กฎหมายใหม่ ที่ผู้ใช้เน็ตทั่วโลกต้องรู้","Wed, 2018-05-30 09:41","http://www.stkc.go.th/node/1050","วิศวกรรมศาสตร์และเทคโนโลยี","https://www.it24hrs.com/2018/gdpr-the-general-data-protection-regulation/","GDPR คืออะไร เป็นประเด็นร้อนสำคัญที่แม้ว่าจะเป็นกฎหมายใหม่ของยุโรป แต่กลับกระทบผู้ใช้อินเทอร์เน็ตทั่วโลกอย่างหลีกเลี่ยงไม่ได้ และเริ่มมีผลบังคับใช้แล้วเมื่อ 25 พฤษภาคม 2018 ที่ผ่านมาดังนั้นผู้ใช้อินเทอร์เน็ตรวมถึงผู้ให้บริการต่างๆทั้งเว็บไซต์ อีคอมเมิร์ซ SME ผู้ประกอบการท่องเที่ยว โรงแรม รวมถึงผู้พัฒนาแอปอื่นๆ ควรทราบเกี่ยวกับ GDPR ด้วย



GDPR (The General Data Protection Regulation) คือ กฏหมายคุ้มครองข้อมูลส่วนบุคคลของพลเมืองสหภาพยุโรป หากทำผิดมีโทษค่อนข้างแรง อย่างเช่น มีกำหนดค่าปรับสูงสุดถึง 20 ล้านยูโร หรือ 4% ของรายได้ต่อปีของบริษัท ค่าใดค่าหนึ่งที่สูงกว่า ซึ่งแม้บริษัทจะละเมิดข้อกำหนดแค่บางข้อเช่น จัดเก็บข้อมูลไม่ตรงตามข้อกำหนด, หรือไม่แจ้งผู้ดูแลและเจ้าของข้อมูลเมื่อเกิดการรั่วไหลของข้อมูล ก็มีค่าปรับที่สูงถึง 2% ของรายได้ต่อปี นอกจากนี้คุณอาจถูกฟ้องร้องโดยผู้ที่ได้รับผลกระทบข้อมูลด้วย

ดังนั้น เว็บไซต์ไทยและบริการออนไลน์ต่างๆ เช่น เว็บค้นหาและจองที่พัก, โฮมสเตย์, กิจกรรมท่องเที่ยวต่างๆ, หรือแอพฯ จดบันทึกงาน, แอพฯ อ่านข่าวที่มีลูกค้าเป็นชาวยุโรปจึงต้องศึกษาและปรับปรุงการทำงานให้สอดคล้องกับข้อกฎหมาย GDPR ด้วย

GDPR นั้นถูกสร้างขึ้นมาเพื่อปกป้องให้ประชาชนสามารถควบคุมข้อมูลส่วนบุคคลของตัวเองได้ ขณะเดียวกันก็อำนวยความสะดวกให้กับธุรกิจต่างๆ ให้ปฎิบัติงานบนมาตรฐานเดียวกันทุกประเทศในยุโรป โดยออกแบบให้สอดคล้องต่อยุคสมัยและธุรกิจดิจิทัลในปัจจุบัน

ข้อมูลส่วนบุคคล ที่กล่าวถึงใน GPDR คือข้อมูลที่สามารถระบุถึงตัวบุคคลได้ ตัวอย่างเช่น ไอพีแอดเดรส, ชื่อ, รูปถ่าย, ที่อยู่, อีเมล, ข้อมูลทางการแพทย์, รวมถึงข้อความที่บุคคลได้โพสท์บน Social Network และพฤติกรรมผู้ใช้งานออนไลน์

แม้ว่ากฎหมาย GDPR ออกแบบเพื่อคุ้มครองข้อมูลพลเมืองยุโรป ไม่ว่าข้อมูลจะวิ่งไปเก็บอยู่ที่ไหนของโลก โดยสิ่งที่ผู้ให้บริการต่างๆบนเน็ตต้องทำต้องทำหลัง GDPR ได้ประกาศใช้แล้วคือ ผู้ให้บริการจะใช้ข้อมูลอะไรของผู้ใช้ ต้องได้รับความยินยอมจากเจ้าของข้อมูล ในการจัดเก็บข้อมูล รวมทั้งต้องกำหนดขอบเขต วัตถุประสงค์ในการประมวลผลข้อมูลที่ชัดเจน ทั้งนี้การส่งข้อมูลไปต่างประเทศ หรือบริษัทที่อยู่ต่างประเทศ ผู้รับข้อมูลต้องมีการคุ้มครองข้อมูลมาตรฐานเดียวกับบริษัทในยุโรป
หน่วยงานควบคุมข้อมูลต้องกำหนดขอบเขต ระยะเวลาในการประมวลผล และมีมาตรการรักษาความปลอดภัยข้อมูลอย่างรัดกุม

การยินยอมให้ใช้ข้อมูลตาม GDPR


	เว็บไซต์จะต้องมีการแจ้งและขอความร่วมมือจากผู้เข้าใช้อย่างชัดเจน ห้ามมีระบบบังคับอัตโนมัติในเว็บไชต์นั้นๆ
	จะต้องมีการแจ้งให้ทราบว่าจะใช้ข้อมูลในทางใด ด้วยข้อความที่ชัดเจน ใช้ภาษาที่เป็นมาตรฐาน เข้าใจได้โดยทั่วกัน
	ผู้ใช้บริการสามารถขอยกเลิกหรือปฏิเสธการอนุญาตในการเข้าถึงข้อมูลของตนเอง โดยปราศจากความเสียหายใดๆตามมา ผู้ให้บริการควรที่จะมีทางเลือกสำหรับการอนุญาตให้เข้าถึงข้อมูล โดยที่ข้อกำหนดการบริการไม่สามารถนำมาใช้เป็นเงื่อนไขบังคับให้ผู้ใช้ให้ข้อมูลได้
	ไม่มีความจำเป็นสำหรับการขออนุญาตใช้ข้อมูลเพิ่มเติมยกเว้นในกรณีที่ต้องใช้ข้อมูลร่วมกัน เช่น การส่งบัตรข้อเสนอพิเศษอัตราสำหรับสุดสัปดาห์ให้ลูกค้าที่มาจองโรงแรม
	เยาวชนอายุต่ำกว่า 16 ปี ไม่มีสิทธิอนุญาตให้เข้าถึงข้อมูลได้
	ข้อมูลที่พิเศษ เช่น เชื้อชาติ ข้อมูลทางสุขภาพ หรือ ข้อมูลทางพันธุกรรม จะต้องได้รับการอนุญาตอย่างชัดแจ้งจากผู้ใช้บริการ


เนื่องด้วยกฎหมายข้อมูล GDPR ประกาศบังคับใช้แล้ว ในไทยเองก็มีสิ่งที่คล้ายคลึงกับ GDPR เช่นกัน นั่นคือ ร่าง พ.ร.บ.คุ้มครองข้อมูลส่วนบุคคล ผ่านมติเห็นชอบจาก ครม. แล้ว เมื่อวันที่ 22 พฤษภาคม 2018 ที่ผ่านมา ก่อนที่เมื่อวันที่ 25 พฤษภาคม 2018 เริ่มบังคับใช้กฎหมาย GDPR





และใครที่สังเกตว่าตอนนี้บริการเว็บไซต์ต่างๆอีกมากมาย ต้องคอยอ่านเปลี่ยนแปลงเงื่อนไขการให้บริการ และตอบตกลงต่างๆ ทั้งนี้ก็เพื่อรับทราบเป็นการตอบยอมรับหลังจากที่กฎหมาย GDPR นั่นเอง

ดังนั้นสิ่งที่ผู้ใช้บริการอินเทอร์เน็ตควรทำคือควรศึกษาอ่านเงื่อนไขและกฎการให้บริการของแต่ละบริการอย่างละเอียด ว่าจะใช้ข้อมูลเราทำอะไรบ้าง ขณะเดียวกันผู้ให้บริการก็ปรับปรุงเงื่อนไขและเตรียมรับมือ

12 ขั้นตอนเตรียมความพร้อมรับ GDPR

Information Commissioner’s Office (ICO) แห่งสหราชอาณาจักร ได้ให้แนวทางในการปรับตัวเพื่อเตรียมพร้อมรับความเปลี่ยนแปลงที่จะเกิดขึ้น จากการเริ่มใช้ GDPR ซึ่งมีผลบังคับแล้วเมื่อ 25 พฤษภาคม 2018


	Awareness การสร้างความตระหนัก
	เริ่มจากผู้มีอำนาจในการตัดสินใจและบุคคลสำคัญในองค์กร ต้องทราบถึงข้อกฎหมายที่เปลี่ยนแปลงไป เพื่อรับมือกับ GDPR เพราะเป็นกลุ่มที่จะต้องประเมินผลกระทบที่อาจเกิดขึ้นและทางออกหากเกิดปัญหาเรื่องการปฏิบัติตามข้อกำหนดใหม่
	 
	
	
	Information you hold ใส่ใจกับข้อมูลที่มีอยู่
	ควรมีการบันทึกว่าข้อมูลส่วนบุคคลที่เก็บไว้ มีที่มาจากที่ใดและผู้ที่สามารถเข้าถึงข้อมูล โดยจะต้องสามารถตรวจสอบ
	
	
	Communicating privacy information การสื่อสารข้อมูลส่วนบุคคล
	ต้องพิจารณาแผน Privacy Information ในปัจจุบัน และวางแผนเพื่อรับเปลี่ยนแปลงให้ทันท่วงทีก่อน GDPR เริ่มมีผลบังคับใช้
	
	
	Individuals’ rights สิทธิส่วนบุคคล
	ต้องตรวจสอบขั้นตอนการทำงานเพื่อให้แน่ใจว่าครอบคลุมกับสิทธิส่วนบุคคลที่พึงมีทุกประการ รวมถึงวิธีการลบข้อมูลส่วนบุคคล และการส่งต่อข้อมูลในรูปแบบอิเล็กทรอนิกส์ ซึ่งประกอบไปด้วย
	



	สิทธิที่จะได้รับแจ้ง
	สิทธิ์ในการเข้าถึง
	สิทธิในการแก้ไข
	สิทธิในการลบล้าง
	สิทธิในการจำกัดการประมวลผลข้อมูล
	สิทธิในการถ่ายโอนข้อมูล
	สิทธิในการปฎิเสธไม่ให้ใช้ข้อมูล
	สิทธิที่จะไม่ใช้การตัดสินใจโดยอัตโนมัติในการประมวลผลข้อมูล



	Subject access requests การขอเข้าถึงข้อมูล
	ต้องปรับปรุงวิธีการทำงานให้สอดคล้องกับสถานการณ์ในปัจจุบัน และวางแผนในการดำเนินการ เพื่อพร้อมรับคำร้องขอต่างๆ ภายในระยะเวลาที่กำหนดขึ้นมาใหม่ โดยมีเงื่อนไข ดังนี้



	ไม่สามารถเรียกเก็บค่าธรรมเนียม
	มีเวลาหนึ่งเดือนในการปฏิบัติตามข้อกำหนด ซึ่งสั้นกว่าในปัจจุบันที่กำหนดให้ 40 วัน
	สามารถปฏิเสธหรือเรียกเก็บเงินสำหรับคำขอที่ไร้เหตุผลอย่างชัดเจน หรือเกินความจำเป็น
	ในกรณีที่ปฏิเสธคำขอต้องระบุเหตุผล ผู้ที่ถูกปฎิเสธมีสิทธิร้องเรียนต่อหน่วยงานกำกับดูแลและกระบวนการยุติธรรม



	
	Lawful basis for processing personal data หลักการเบื้องต้นทางกฎหมายในการประมวลผลข้อมูลส่วนบุคคล
	ต้องระบุหลักการเบื้องต้นทางกฎหมาย สำหรับกิจกรรมการประมวลผลใน GDPR ทั้งด้านเอกสารและปรับปรุงคำชี้แจงเกี่ยวกับข้อมูลส่วนบุคคลให้เป็นปัจจุบัน
	
	
	Consent ความยินยอม
	ต้องรายงานวิธีการจัดเก็บและจัดการกับข้อมูล ว่าได้รับความยินยอมจากเจ้าของข้อมูล และอาจจะต้องทำการเปลี่ยนแปลงเงื่อนไขการจัดการข้อมูลที่มีอยู้ให้เป็นไปตามมาตรฐานของ GDPR
	
	
	Children เยาวชน
	ต้องเริ่มคำนึงถึงการจัดการระบบในการยืนยันตัวตนและได้รับความยินยอมจากพ่อแม่ หรือผู้ปกครองสำหรับกิจกรรมการประมวลผลข้อมูลใด ๆที่เกิดขึ้นกับข้อมูลของเยาวชน
	
	
	Data breaches การละเมิดข้อมูล
	ต้องตรวจสอบให้แน่ใจว่ามีขั้นตอนที่เหมาะสมในการตรวจหา รายงานและตรวจสอบการละเมิดข้อมูลส่วนบุคคลที่อาจเกิดขึ้น องค์กรบางแห่งต้องแจ้ง ICO (และหน่วยงานอื่น ๆ ) เมื่อตรวจพบการละเมิดข้อมูลส่วนบุคคล
	
	
	Data Protection by Design and Data Protection Impact Assessments การป้องกันข้อมูลด้วยการออกแบบและการปกป้องข้อมูล
	ควรเริ่มประเมินสถานการณ์ที่จะเกิดขึ้น เพื่อทำความเข้าใจกับคำแนะนำของ ICO พร้อมคำแนะนำจากมาตรา 29 และหาแนวทางในการนำไปใช้ในองค์กร
	
	
	Data Protection Officers เจ้าหน้าที่คุ้มครองข้อมูล
	ต้องมีเจ้าหน้าที่คุ้มครองข้อมูล หรือ Data Protection Officers (DPO) จากเดิมที่องค์กรต้องแจ้งกิจกรรมการประมวลผลข้อมูลต่อหน่วยงานท้องถิ่น (Local Data Protection Authority) ที่เป็นข้อบังคับตามกฎหมายเดิม (Data Protection Act 1998) ภายใต้กฎ GDPR นี้ไม่ต้องแจ้งแล้ว แต่ต้องจ้างเจ้าหน้าที่คุ้มครองข้อมูล หรือ DPO เข้ามาในบริษัท
	
	
	International การทำงานระดับสากล
	หากองค์กรต้องทำงานร่วมกับประเทศสมาชิกสหภาพยุโรปมากกว่าหนึ่งประเทศ (เช่น มีการโอนย้ายข้อมูลข้ามพรมแดน) ต้องตรวจสอบข้อมูลนำของคุณหน่วยงานกำกับดูแลการป้องกัน มาตรา 29 เพื่อเป็นแนวทางในการดำเนินงาน
	

",""
"1049","Chrome มีตัวสแกนกำจัดมัลแวร์คอมพิวเตอร์ได้ด้วย พร้อมวิธีใช้","Wed, 2018-05-30 09:40","http://www.stkc.go.th/node/1049","วิศวกรรมศาสตร์และเทคโนโลยี","https://www.it24hrs.com/2018/chrome-malware-scanner/","Chrome เว็บเบราว์เซอร์จาก Google ที่เรียกได้ว่าเป็นเว็บเบราว์เซอร์ที่มีผู้ใช้เยอะ และมีฟีเจอร์ด้านความปลอดภัยที่คอยตรวจสอบเว็บอันตรายตลอดเวลา ขณะเข้าเว็บเช่น Phishing , Malware บนเว็บไซต์ ทำให้การท่องเว็บปลอดภัยหากคุณทำการอัปเดตเว็บเบราว์เซอร์ให้เป็นเวอร์ชั่นล่าสุดบ่อยๆ แต่ทราบหรือไม่ว่า Chrome มีตัวสแกนกำจัดมัลแวร์คอมพิวเตอร์ เปรียบเสมือนโปรแกรมตรวจสอบมัลแวร์ในตัวเลย มาดูว่ามีวิธีเปิดใช้งานกันอย่างไร



ก่อนอื่นคือเปิดแอป Chrome บนคอมพิวเตอร์ระบบปฏิบัติการ Windows จากนั้นพิมพ์ “chrome://settings/cleanup” ที่ช่อง URL ดังรูป แล้วกด Enter จะเข้าสู่หน้า ล้างข้อมูลในคอมพิวเตอร์ จะเห็นรายการ “ ค้นหาซอฟต์แวร์ที่เป็นอันตรายและนำออก “ ให้คลิกที่ ค้นหา เพื่อเริ่มค้นหาแอปอันตรายแอปแฝงมัลแวร์ หรือหามัลแวร์บนคอมพิวเตอร์ Windows คุณ และพร้อมกำจัดมัลแวร์ออกจากเครื่องด้วย



ทั้งนี้เบื้องหลัง Chrome มีตัวสแกนกำจัดมัลแวร์ นั้น Chrome ใช้เอนจินตรวจจับซอฟต์แวร์ไม่พึงประสงค์ของบริษัทแอนตี้ไวรัส ESET ร่วมกับเทคนิค sandbox ของ Chrome เพื่อจำกัดสิทธิการเข้าถึงจากโปรแกรมภายนอก แต่ทว่าฟีเจอร์นี้ไม่ได้เป็น Antivirus เพียงแต่เป็นการลบซอฟต์แวร์ไม่พึงประสงค์ตามเงื่อนไข unwanted software policy ของบริษัท แต่ก็ช่วยให้คอมของคุณปลอดภัยจากมัลแวร์มากขึ้น
",""
"1048","จริงหรือไม่? กินอาหารร้อน อาจทำให้เป็นมะเร็งหลอดอาหาร","Wed, 2018-05-30 09:30","http://www.stkc.go.th/node/1048","วิทยาศาสตร์สุขภาพ","https://www.sanook.com/health/2141/","

มะเร็งหลอดอาหาร เกิดขึ้นได้อย่างไร?
คิดว่าหากพูดถึงโรคมะเร็ง ทุกคนก็คงทราบกันดีว่ามันเป็นความผิดปกติของร่างกาย ที่จู่ๆ ก็เป็นขึ้นมาเอง อาจจะไม่ได้มีสาเหตุจากสิ่งใดแน่ชัด เพียงแต่เราจะมีพฤติกรรมบางอย่างที่ก่อให้เกิดความเสี่ยงในการเป็นมะเร็งได้มากขึ้น (อ่าน “พฤติกรรมเสี่ยงมะเร็ง” ที่นี่) เพราะฉะนั้นสาเหตุมาได้จากหลากหลายปัจจัย

ปัจจัยเสี่ยงต่อโรคมะเร็งหลอดอาหาร

- ดื่มแอลกอฮอล์ สูบบุหรี่

- บริโภคอาหารบางชนิดติดต่อกันเป็นเวลานาน เช่น อาหารที่มีสารไนโตรซามีน อย่างอาหารประเภทเนื้อ อาหารที่ใส่สารกันบูด อาหารประเภทย่าง หรือเครื่องปรุงรสอย่างพริก และพริกไทย

- เป็นผู้ป่วยโรคกรดไหลย้อนเรื้อรัง ทำให้เยื่อบุภายในหลอดอาหารเกิดอาการบาดเจ็บอย่างต่อเนื่อง อาจทำให้เซลล์ผิดปกติจนเกิดเป็นมะเร็งได้

- ติดเชื้อแบคทีเรียบางชนิดในหลอดอาหาร

- เกิดการเปลี่ยนแปลงของเยื่อบุหลอดอาหารอย่างรุนแรง จากการกระทำ เช่น กลืนน้ำยาล้างห้องน้ำ กลืนน้ำกรด น้ำด่าง 

- รับประทานอาหารที่มีผัก ผลไม้ และแร่ธาตุน้อย

- อยู่ในภาวะอ้วน

และอื่นๆ



อาการของมะเร็งหลอดเลือดอาหาร

1. เริ่มทานอาหารแข็งแล้วรู้สึกฝืดคอ กลืนไม่ค่อยลง เช่น ไก่ย่าง หมูทอด ผลไม้ต่างๆ

2. เริ่มรู้สึกลำบากในการกลืนอาหาร ไม่ว่าจะเป็นอาหารแข็ง หรือเหลว

3. อาจจะกลืนอะไรไม่ค่อยลง จนทำให้ต้องขย้อน หรืออาเจียนออกมา

4. ทานอะไรไม่ลง น้ำหนักเริ่มลด ร่างกายซูบผอม อ่อนเพลีย เพราะขาดอาหาร

5. อาจมีอาการข้างเคียงเพิ่มเติม เช่น ท้องอืด อาหารไม่ย่อย ปวดหัว แน่นหน้าอก คลื่นไส้ ไอ หรือเจ็บบริเวณกระดูกหน้าอก หรือในลำคอ เป็นต้น


ดังนั้น การรับประทานของร้อน อาจจะไม่ถึงกับทำให้หลอดอาหารบาดเจ็บจนเป็นแผล แต่อย่างไรก็ตามหากอาหารร้อนเกินไป อาจทำให้เนื้อเยื่อบริเวณปากบาดเจ็บ จนเป็นแผลได้เช่นกัน เพราะฉะนั้น ทางที่ดีที่สุดก็ควรจะรับประทานอาหารที่มีความร้อนเหมาะสม ไม่ลวกปาก ลวกลิ้นจนพองกันบ่อยๆ ดีกว่า
",""
"1047","ทีมนักวิจัยเดนมาร์กคิดค้นแอปวัดอารมณ์ของผู้ป่วย ""ไบโพลาร์""","Wed, 2018-05-30 09:27","http://www.stkc.go.th/node/1047","วิทยาศาสตร์สุขภาพ","https://www.sanook.com/health/10837/","

ผู้เชี่ยวชาญชี้ว่าอาการของโรคอารมณ์แปรปรวนสองขั้ว หรือ ไบโพลาร์ มีตั้งเเต่อาการอ่อนๆ จนถึงขั้นรุนแรง แต่ผู้ป่วยทั้งหมดจะมีอารมณ์ที่สลับไปมาระหว่างอารมณ์ดีมากเกินปกติกับอารมณ์ซึมเศร้า

และในแต่ละช่วงของการแปรปรวนทางอารมณ์ ผู้ป่วยจะมีอาการที่แตกต่างกันไป

ในช่วงที่อารมณ์ดี หรืออาการเมเนีย ผู้ป่วยจะขยันมากผิดปกติ นอนน้อย เเละยังมีความกล้าเสี่ยงมากขึ้น บางคนอาจจะมีอารมณ์ร้าย และในช่วงที่เกิดอารมณ์ซึมเศร้า ผู้ป่วยจะร้องไห้ ไม่ยอมลุกจากที่นอน หรือบางครั้งอาจคิดถึงเรื่องฆ่าตัวตาย

ปีเตอร์ เฮจเเลนด์ (Peter Hegeland) หนึ่งในผู้ป่วยไบโพลาร์ กล่าวว่า ในช่วงที่ผู้ป่วยเกิดอารมณ์ซึมเศร้าสุดๆ นี้เอง ที่จะต้องมีคนคุยด้วย เขากล่าวว่าบางครั้งเขาจะรู้สึกซึมเศร้ามากจนไม่รู้จะบอกคนอื่นได้อย่างไรว่ากำลังต้องการความช่วยเหลือ

บริษัทมอนเสนโซ (Monsenzo) ในเดนมาร์ก ได้คิดค้นแอปมือถือสมาร์ทโฟน ที่สามารถวิเคราะห์อารมณ์และพฤติกรรมของผู้ใช้ เเละจะเตือนแพทย์ที่บำบัดผู้ป่วยและสมาชิกในครอบครัว

หนึ่งในผู้ป่วยอารมณ์แปรปรวนสองขั้วที่กำลังทดลองใช้แอปนี้ แมดส์ ไทรเออร์-บลุม (Mads Trier-Blom) กล่าวว่า หากเขารู้สึกเครียด จิตแพทย์ที่ให้การบำบัดซึ่งคอยติดตามดูอาการของเขาเเบบทางไกลจะโทรศัพท์มาถามไถ่อาการทันที

ผู้ป่วยกล่าวว่า แอปพ์ แมดส์ ไทรเออร์-บลุม มีความพิเศษเพราะช่วยแจ้งผลการวัดระดับอารมณ์ของผู้ใช้กลับไปยังแพทย์บำบัด และนักบำบัดจะโทรมาคุยกับผู้ป่วย

นอกเหนือจากการวัดดูพฤติกรรมของผู้ป่วยเเละการปฏิสัมพันธ์กับผู้อื่น ที่อาจมีผลต่อสุขภาพจิตของผู้ป่วยเเล้ว ผู้ป่วยที่ใช้แอปนี้ยังต้องทำการประเมินตัวเอง และข้อมูลทั้งหมดจะนำไปเปรียบเทียบกับข้อมูลในบันทึกเกี่ยวกับผู้ป่วยที่สำนักงานของจิตแพทย์ผู้ให้การรักษา

คริสโตเฟอร์ โซเดอร์สเตน (Kristoffer Sodersten) จิตแพทย์ชาวสวีเดน กล่าวว่า ข้อมูลที่ได้จากระบบเซ็นเซอร์แบบนี้ เมื่อใช้ร่วมกับการประเมินตัวเองของผู้ป่วย จะช่วยแพทย์ค้นพบว่าข้อมูลที่ได้ตรงกันหรือมีความต่างกัน

บรรดาผู้ป่วยโรคอารมณ์แปรปรวนสองขั้วที่ได้ทดลองใช้แอปตรวจวัดระดับอารมณ์นี้ ชี้ว่า การตรวจพบการแปรปรวนอารมณ์ของพวกเขาเเต่เนิ่นๆ ช่วยให้พวกเขาเรียนรู้ในการจัดการกับอาการแปรปรวนทางอารมณ์ได้ทันทีที่เกิดขึ้น
",""
"1035","เช็คด่วน เห็นภาพเหล่านี้เป็นหน้าคนหรือไม่?","Mon, 2018-05-21 10:20","http://www.stkc.go.th/node/1035","วิทยาศาสตร์การแพทย์","https://www.dek-d.com/education/47664/","ถ้าน้องกำลังเห็นภาพเหล่านี้และจินตนาการว่าเป็นหน้าคนอยู่ล่ะก็ น้องกำลังเป็นโรคจิตประเภทหนึ่งแน่ๆ!
　
แต่ไม่ต้องตกใจไป อาการทางจิตนี้เรียกว่า แพริโดเลีย (Pareidolia) เป็นปรากฏการณ์ทางจิตอย่างหนึ่งที่สามารถเป็นกันได้ทุกคน
　
โดยเกิดจากการที่สมองส่วนหน้าและสมองส่วนการมองเห็นทำงานด้วยกัน เมื่อเรามองภาพอะไรก็ตาม สมองส่วนหน้าจะส่งสัญญาณไปให้สมองส่วนการมองเห็น ซึ่งสมองส่วนนี้เองจะทำหน้าที่ทบทวนความทรงจำแล้วประมวลหาสิ่งที่ใกล้เคียงกับเรามากที่สุด
　
ซึ่งแน่นอนถ้าเรามองเห็นอะไรที่คล้ายใบหน้าของมนุษย์ที่เราเห็นกันอยู่ทุกวัน จะส่งผลให้เราจะจินตนาการออกอย่างรวดเร็วมากนั่นเองครับ ซึ่งอาการแพริโดเลียนี้ไม่ถือว่าเป็นอาการผิดปกติแต่อย่างใด ปลอดภัย สบายหายห่วง
　
#STKC
　
　
　","https://www.stkc.go.th/sites/default/files/stiarticle_images/1526872839.jpg"
"1031","คุณสมบัติของน้ำ","Tue, 2018-05-15 21:26","http://www.stkc.go.th/node/1031","วิทยาศาสตร์ธรรมชาติ","http://www.scimath.org/article-earthscience/item/341-water5","น้ำบริสุทธิ์ ไม่มีสี ไม่มีกลิ่น และไม่มีรส  น้ำ 1 โมเลกุล (H2O) ประกอบด้วย ไฮโดรเจน 2 อะตอม  และออกซิเจน 1 อะตอม เชื่อมต่อกันด้วยพันธะโควาเลนท์ (Covalent bonds) ซึ่งใช้อีเล็กตรอนร่วมกัน โดยที่อะตอมทั้งสามตัวเรียงกันทำมุม 105 องศา โดยมีออกซิเจนเป็นขั้วลบ และไฮโดรเจนเป็นขั้วบวก ดังรูปที่ 1  


ภาพที่ 1  โมเลกุลน้ำ

            โมเลกุลแต่ละโมเลกุลของน้ำเชื่อมต่อกันด้วยพันธะไฮโดรเจน (Hydrogen-bonds) เรียงตัวต่อกันเป็นรูปจัตุรมุข (Tetrahedral) ดังรูปที่ 2 ทำให้น้ำต้องใช้ที่ว่างมากเมื่อเปลี่ยนสถานะเป็นน้ำแข็ง  ดังนั้นเมื่อเราเพิ่มความร้อนให้กับก้อนน้ำแข็ง พันธะไฮโดรเจนที่เชื่อมระหว่างโมเลกุลจะถูกทำลาย  (พันธะโควาเลนท์มีความแข็งแกร่งกว่าพันธะไฮโดรเจน) ทำให้น้ำแข็งละลายเป็นของเหลว โครงสร้างผลึกยุบตัวลง น้ำในสถานะของเหลวจึงใช้เนื้อที่น้อยกว่าน้ำแข็ง นี่เองคือ สาเหตุว่าทำไมน้ำแข็งจึงมีความหนาแน่นต่ำกว่าน้ำ

           ตัวอย่างที่แสดงพันธะไฮโดรเจนที่เห็นได้ชัดคือ แรงตรึงผิวของน้ำ (Surface tension) เราจะเห็นว่า หยดน้ำบนพื้น หรือบนใบบัว จะเป็นทรงกลมคล้ายเลนส์นูน หรือเวลาที่เติมน้ำให้เต็มแก้ว น้ำจะพูนโค้งอยู่สูงเหนือปากแก้วเล็กน้อย หากปราศจากแรงตรึงผิวซึ่งเกิดจากพันธะไฮโดรเจนแล้ว น้ำจะเต็มเรียบเสมอปากแก้วพอดี ไม่มีการนูน แรงตรึงผิวเป็นคุณสมบัติพิเศษของน้ำ ซึ่งมีมากกว่าของเหลวชนิดอื่น ยกเว้นปรอท (Mercury) ซึ่งเป็นธาตุชนิดเดียวที่เป็นของเหลว แรงตรึงผิวทำให้น้ำเกาะรวมตัวกัน และไหลชอนไชไปได้ทุกหนแห่ง แม้แต่รูโหว่และรอยแตกของหิน


ภาพที่ 2  พันธะไฮโดรเจน

การเปลี่ยนสถานะของน้ำ
           ภายใต้ความกดอากาศ ณ ระดับน้ำทะเลปานกลาง น้ำมีสถานะเป็นของเหลว น้ำจะเปลี่ยนสถานะเป็นก๊าซ (ไอน้ำ) เมื่อมีอุณหภูมิสูงถึง “จุดเดือด” (Boiling point) ที่อุณหภูมิ 1000C และจะเปลี่ยนสถานะเป็นของแข็ง เมื่ออุณหภูมิลดต่ำถึง “จุดเยือกแข็ง” (Freezing point) ที่อุณหภูมิ 00C การเปลี่ยนสถานะของน้ำมีการดูดกลืนหรือการคายความร้อน โดยที่ไม่ทำให้อุณหภูมิเปลี่ยนแปลง เราเรียกว่า “ความร้อนแฝง” (Latent heat) 
           ความร้อนแฝงมีหน่วยเป็น แคลอรี  
           1 แคลอรี = ปริมาณความร้อนซึ่งทำให้น้ำ 1 กรัม มีอุณหภูมิสูงขึ้น 10C (ดังนั้นหากเราเพิ่มความร้อน 10 แคลอรี
           ให้กับน้ำ 1 กรัม น้ำจะมีอุณหภูมิสูงขึ้น 100C)


ภาพที่ 3  พลังงานที่ใช้ในการเปลี่ยนสถานะของน้ำ

           ก่อนที่น้ำแข็งละลาย น้ำแข็งต้องการความร้อนแฝง 80 แคลอรี/กรัม เพื่อทำให้น้ำ 1 กรัม เปลี่ยนสถานะเป็นของเหลว  น้ำแข็งดูดกลืนความร้อนนี้ไว้โดยยังคงรักษาอุณหภูมิ 00C คงที่ไม่เปลี่ยนแปลงจนกว่าน้ำแข็งจะละลายหมดก้อน ความร้อนที่ถูกดูดกลืนเข้าไปจะทำลายโครงสร้างผลึกน้ำแข็ง ทำให้น้ำแข็งเปลี่ยนสถานะเป็นของเหลว ในทางกลับกัน เมื่อน้ำเปลี่ยนสถานะเป็นน้ำแข็ง ก็จะคายความร้อนแฝงออกมา 80 แคลอรี/กรัม

           เมื่อน้ำเปลี่ยนสถานะเป็นไอน้ำ น้ำต้องการความร้อนแฝง 600 แคลอรี เพื่อที่จะเปลี่ยน น้ำ 1 กรัม ให้กลายเป็นไอน้ำ  ในทำนองกลับกัน เมื่อไอน้ำควบแน่นกลายเป็นหยดน้ำ  น้ำจะคายความร้อนแฝงออกมา 600 แคลอรี/กรัม ทำให้เรารู้สึกร้อน ก่อนที่จะเกิดฝนตก

ความหนาแน่นของน้ำ
           ภายใต้ความกดอากาศ ณ ระดับน้ำทะเลปานกลาง น้ำจะเปลี่ยนสถานะเป็นของแข็งเมื่อมีอุณหภูมิ 00C  แต่น้ำมีความหนาแน่นสูงสุดที่อุณหภูมิ 40C เมื่ออยู่ในสถานะของเหลว ตามเส้นกราฟที่แสดงในภาพที่ 7  เมื่อน้ำเปลี่ยนสถานะเป็นของแข็ง น้ำจะมีปริมาตรเพิ่มขึ้นถึงร้อยละ 9  เราจะเห็นได้ว่า เมื่อใส่น้ำเต็มแก้วแล้วนำไปแช่ห้องแข็ง  น้ำแข็งจะล้นออกนอกแก้ว หรือไม่ก็ดันให้แก้วแตก  ในทำนองเดียวกันเมื่อน้ำในซอกหินแข็งตัว มันจะขยายตัวทำให้หินแตกได้


ภาพที่ 4  ความหนาแน่นของน้ำ ณ อุณหภูมิต่างๆ

           สสารโดยทั่วไปจะมีความหนาแน่นมากขึ้นเมื่อเปลี่ยนสถานะเป็นของแข็ง แต่น้ำมีความหนาแน่นน้อยลงเมื่อเปลี่ยนสถานะเป็นของแข็ง  น้ำแข็งจึงลอยอยู่บนน้ำ  หากน้ำแข็งมีความหนาแน่นกว่าน้ำแล้ว  เมื่ออากาศเย็นตัวลง น้ำในมหาสมุทรแข็งตัวและจมตัวลงสู่ก้นมหาสมุทร  หากเป็นเช่นนี้แล้ว สัตว์ที่อาศัยอยู่บริเวณพื้นมหาสมุทรจะไม่สามารถมีชีวิตรอดได้เลย  การที่น้ำมีคุณสมบัติแตกต่างจากสสารอื่น กลับเป็นผลดีที่เอื้ออำนวยต่อสิ่งมีชีวิตบนโลก เมื่อน้ำในมหาสมุทรเย็นตัวลง น้ำแข็งจะลอยตัวบนผิวมหาสมุทร ทำหน้าที่เป็นฉนวนป้องกัน มิให้น้ำทะเลที่อยู่เบื้องล่างสูญเสียความร้อน จนกลายเป็นน้ำแข็งไปหมด เหตุนี้เองช่วยให้สิ่งมีชีวิตจึงสามารถดำรงชีวิตอยู่ได้ในท้องทะเลและมหาสมุทร 

ความจุความร้อน 
           เคยสังเกตบ้างไหมว่า  เวลาเล่นน้ำทะเลตอนกลางวัน เรารู้สึกเย็นสบาย  แต่เมื่อเล่นน้ำทะเลตอนกลางคืน เรากลับรู้สึกว่าน้ำทะเลมีความอบอุ่น  ทั้งนี้เนื่องจากความจุความร้อนของน้ำ (Heat capacity)  น้ำมีความร้อนจำเพาะเท่ากับ 4.184 จูล/กรัม/องศาเซลเซียส นั่นหมายถึง การที่จะทำให้น้ำ 1 กรัม มีอุณหภูมิสูงขึ้น 10C จะต้องใช้พลังงานเท่ากับ 4.184 จูล  ถ้าต้องการให้น้ำจำนวน 1 กิโลกรัม (1,000 กรัม) มีอุณหภูมิสูงขึ้น 10C จะต้องใช้พลังงานถึง 4,184 จูล ดังนั้นการที่จะทำให้อุณหภูมิของน้ำทะเลสูงขึ้นได้ จะต้องอาศัยพลังงานมหาศาลจากดวงอาทิตย์  นั่นเป็นเหตุให้อุณหภูมิของน้ำทะเลต่ำกว่าอุณหภูมิของอากาศเวลากลางวัน  หลักฐานของการคงอยู่ของความจุความร้อนของน้ำก็คือ ความอบอุ่นของน้ำทะเลในเวลากลางคืน ซึ่งเกิดจากการดูดกลืนพลังงานจากดวงอาทิตย์เวลากลางวัน    ความจุความร้อนทำให้สภาพภูมิอากาศในแต่ละภูมิภาคแตกต่างกัน  ในพื้นที่ห่างไกลจากทะเล เช่น บริเวณใจกลางทวีปมีอุณหภูมิกลางวัน – กลางคืน แตกต่างกันมาก  ส่วนบริเวณพื้นที่ชายฝั่งและหมู่เกาะกลางมหาสมุทร มีอุณหภูมิกลางวัน – กลางคืน แตกต่างกันเพียงเล็กน้อย 

ตัวทำละลาย
           เมื่อเทียบกับสารประกอบชนิดอื่นแล้ว น้ำเป็นตัวทำละลายที่ดีที่สุด เมื่อโมเลกุลของน้ำอยู่รวมตัวกัน ยึดเหนี่ยวกันด้วยพันธะไฮโดรเจน โดยมีแรงที่ชื่อว่า “อีเล็กโตรสแตติก” (Electrostatic forces)  นอกจากโมเลกุลของน้ำจะเชื่อมต่อกันเองแล้ว  โมเลกุลของน้ำยังสามารถยึดเหนี่ยวกับโมเลกุลอื่นได้ด้วย โมเลกุลของสารประกอบบางชนิดยึดเหนี่ยวกันด้วยพันธะไอออนิก (Ionic bonds) โดยมีแรงอีเล็กโตรสแตติกระหว่างประจุบวกและประจุลบของอะตอมแต่ละตัว  แรงอีเล็กโตรสแตติกของโมเลกุลเหล่านี้จะลดลงเหลือเพียง 1 / 80 เมื่อถูกรบกวนจากแรงอีเล็กโตรสแตติกของน้ำ 

           น้ำเป็นตัวทำละลายที่ดี เนื่องจากแรงอีเล็กโตรสแตกติกของโมเลกุลน้ำจะมีพลังมากกว่าแรงอีเล็กโตรสแตกติกของโมเลกุลอื่นเสมอ ตัวอย่างเช่น เกลือโซเดียมคลอไรด์  (NaCl) มีโมเลกุลของโซเดียม (Na+) เป็นประจุบวก ยึดติดกับโมเลกุลของคลอรีน (Cl-) ซึ่งเป็นประจุลบ  เมื่อใส่ผลึกเกลือลงในน้ำ   แรงอีเล็กโตรสแตติกระหว่างโมเลกุลของโซเดียมคลอไรด์จะถูกลดลง 80 เท่า   ทำให้ขั้วบวกของโมเลกุลน้ำ (ไฮโดรเจน) ดึงดูด Cl- ไว้   และขั้วลบของโมเลกุลน้ำ (ออกซิเจน) ดึงดูด Na+ ไว้  ตามที่แสดงในภาพที่ 5  


ภาพที่ 5  การทำละลายของน้ำ

           น้ำทะเล มีรสเค็มเนื่องจากเป็นที่รวมของสารละลายชนิดต่างๆ ซึ่งส่วนใหญ่จะเป็น ประจุโซเดียม และประจุคลอไรด์ นอกจากน้ำเป็นตัวทำละลายของแข็งแล้ว  น้ำยังเป็นตัวทำละลายก๊าซอีกด้วย  น้ำฝนละลายคาร์บอนได้ออกไซด์ในอากาศ จึงมีฤทธิ์เป็นกรดอ่อน  น้ำในแหล่งน้ำทำละลายออกซิเจนในฟองอากาศ ทำให้สิ่งมีชีวิตในน้ำได้หายใจ  การทำละลายก๊าซของน้ำขึ้นอยู่กับอุณหภูมิของอากาศ  ปลาหลายชนิดชอบน้ำเย็นมากกว่าน้ำอุ่น ก็เพราะว่า น้ำเย็นละลายก๊าซออกซิเจนได้ดีกว่าน้ำอุ่น  ความเข้มข้นของก๊าซซึ่งละลายอยู่ในน้ำมักมีหน่วยวัดเป็น ppb หรือ parts per billion นั่นก็คือ ต่อพันล้านส่วน เช่น ค่าออกซิเจนในน้ำ = 5 ppb ย่อมหมายถึง ในน้ำ 1 พันล้านส่วน มีก๊าซออกซิเจนละลายอยู่ 5 ส่วน

สภาพการนำไฟฟ้าของน้ำ
           ตามปกติแล้ว น้ำบริสุทธิ์จะไม่มีการเหนี่ยวนำไฟฟ้า การนำไฟฟ้าของน้ำแสดงถึง การเจือปนของสารละลายในน้ำ  การเหนี่ยวนำไฟฟ้าของน้ำมีหน่วยวัดเป็น ไมโครซีเมนส์ ต่อ เซนติเมตร (S/cm)  น้ำสะอาดจะมีค่าการนำไฟฟ้าเพียง 5–30 S/cm 

น้ำอ่อน – น้ำกระด้าง
           เมื่อเราใช้น้ำในบางแห่งอาบน้ำ โดยเฉพาะน้ำบาดาล จะพบว่า น้ำไม่ทำให้สบู่เป็นฟอง  และเช็ดคราบสบู่ออกจากตัวไม่เกลี้ยง  เราเรียกน้ำในลักษณะนี้ว่า  “น้ำกระด้าง (Hard water)” ซึ่งหมายถึง น้ำที่มีสารละลายแคลเซียมคาร์บอเนตปนอยู่มาก และมักมีฤทธิ์เป็นกรดอ่อน  ซึ่งมักเกิดจากหินปูนละลายปนอยู่ในน้ำ  เมื่อนำน้ำไปต้มจนแห้ง ก็จะมีซากตะกรันแข็งติดอยู่ที่ผนังกา ส่วน “น้ำอ่อน” (Soft water) หมายถึง น้ำในสภาพปกติทั่วไป

ความเป็น กรด – เบส 
           กรด (Acid) หมายถึง สสารที่ปล่อยประจุไฮโดรเนียม (H3O+) ให้กับสารละลาย ตัวอย่างเช่น เมื่อผสมน้ำกับกรดเกลือ ทำให้เกิด ประจุไฮโดรเนียม และประจแคลเซียม ตามสูตร H2O + HCl --> (H3O+) + Cl-   สสารที่เป็นกรด ได้แก่ กรดกำมะถัน  (H2SO4)   น้ำส้มสายชู (CH3COOH) 
           เบส (Base) หมายถึง  สสารที่ปล่อยประจุไฮดรอกไซด์ (OH-) ให้กับสารละลาย  ตัวอย่างเช่น โซเดียมไฮดรอกไซด์ เมื่อแตกตัวจะให้ประจุไฮดรอกไซด์ ตามสูตร NaCL --> Na+ + OH-  เมื่อโลหะไฮดรอกไซด์ละลายน้ำ มันจะปล่อยประจุไฮดรอกไซด์ออกมา เราเรียกว่า “ด่าง” (Alkali)   สสารที่เป็นเบส ได้แก่ ปูนซีเมนต์ (CaO)  แอมโมเนีย (NH3) 



           ในการวัดความเป็น กรด – เบส ในสารละลายนั้น เราใช้คำว่า “pH” เป็นตัวบ่งชี้  ตัว p ย่อมาจาคำว่า power ซึ่งมีความหมายในเชิงยกกำลัง  ส่วน H นั้นหมายถึง ความเข้มของประจุไฮโดรเจน   pH มีค่าเป็นตัวเลขตั้งแต่ 0 – 14  สารประกอบที่มีค่า pH 5  มีประจุไฮโดรเจนมากกว่า สารประกอบที่มีค่า pH 6 ถึง 10 เท่า

           น้ำบริสุทธิ์มีค่า pH เป็นกลางอยู่ที่   pH 7  นั้นหมายถึง  น้ำ 1 ลิตร ที่อุณหภูมิ 250C มีประจุไฮโดรเจน และประจุไฮดรอกไซด์ อยู่จำนวนเท่ากันคือ 1 x 10 –7 โมล   
           pH มีค่าน้อย แสดงว่า สารประกอบนั้นมีความเป็นกรดสูง เช่น  น้ำมะนาวมี pH = 2.3
           pH มีค่ามาก แสดงว่า สารประกอบนั้นมีความเป็นเบสสูง เช่น  น้ำยาทำความสะอาดพื้นมี pH = 13

           สิ่งมีชีวิตในน้ำส่วนมากมักอาศัยอยู่ในน้ำที่มีค่า pH 6.5 – 9  โดยปกติน้ำฝนตามธรรมชาติจะมีความเป็นกรดเล็กน้อย เนื่องจากการละลายก๊าซคาร์บอนไดออกไซด์ในอากาศ  แต่ทว่าในเขตอุตสาหกรรมที่มีการปล่อยก๊าซเสียออกมา จะทำให้เกิดสภาวะฝนกรด น้ำฝนที่สะสมอยู่ในแหล่งน้ำทำให้ค่า pH ต่ำลง  เมื่อ pH ต่ำกว่า 5.5 ปลาจะตายหมด  เมื่อ pH มีค่าต่ำกว่า 4 จะไม่มีสิ่งมีชีวิตใดทนทานได้เลย  การศึกษาความเป็นกรด – เบส ของน้ำจึงมีความสำคัญมากต่อการประมงและการเกษตร


ภาพที่ 6  pH ของสารประกอบชนิดต่างๆ
",""
"1030","วัฏจักรน้ำ","Tue, 2018-05-15 21:25","http://www.stkc.go.th/node/1030","วิทยาศาสตร์ธรรมชาติ","http://www.scimath.org/article-earthscience/item/340-cycle","กำเนิดทะเลและมหาสมุทร
โลกของเราเกิดขึ้นพร้อมๆ กับดวงอาทิตย์ และดาวเคราะห์ดวงอื่นๆ ในระบบสุริยะเมื่อประมาณ 4,600 ล้านปีมาแล้ว  ก๊าซและฝุ่นรวมตัวก่อกำเนิดเป็นดวงอาทิตย์และดาวเคราะห์ โลกในยุคแรกเป็นของเหลวหนืดร้อน ถูกกระหน่ำชนด้วยอุกกาบาตขนาดใหญ่ตลอดเวลา (ภาพที่ 1)  องค์ประกอบซึ่งเป็นธาตุหนัก เช่น โลหะ จมตัวลงสู่แก่นกลางของโลก องค์ประกอบซึ่งเป็นธาตุเบา เช่น ซิลิกอน และก๊าซต่างๆ ลอยตัวขึ้นสู่พื้นผิว บรรยากาศส่วนใหญ่เป็นก๊าซคาร์บอนไดออกไซด์ ทำให้เกิดภาวะเรือนกระจก  โลกจึงมีความอบอุ่นแม้ว่าดวงอาทิตย์จะยังมีขนาดเล็กก็ตาม


ภาพที่ 1  โลกในอดีต

ในเวลาต่อมาโลกเริ่มเย็นตัวลง  ไอน้ำที่แทรกซึมขึ้นมาจากเปลือกโลก ลอยตัวสูงขึ้น และเกิดการควบแน่นเป็นหยดน้ำ ฝนในยุคแรกๆ ตกลงมาไม่ทันถึงพื้นก็ระเหยกลับเป็นไอน้ำไปหมด เนื่องจากพื้นโลกยังมีความร้อนสูงมาก  จนกระทั่งโลกเย็นตัวลงอีกและเกิดฝนจำนวนมาก น้ำฝนละลายคาร์บอนไดออกไซด์ลงมาบนพื้นผิวโลก ทำให้ปริมาณของก๊าซคาร์บอนไดออกไซด์ลดลง  น้ำฝนที่ตกลงมาสู่พื้นไหลรวมตัวกันกันในบริเวณที่ต่ำ เกิดเป็นแม่น้ำลำคลอง ไหลไปรวมกันในแอ่งที่ราบต่ำ กลายเป็นทะเลและมหาสมุทร  ในช่วงเวลานั้นเริ่มเกิดวิวัฒนาการของสิ่งมีชีวิต  สิ่งมีชีวิตในยุคแรกอาศัยอยู่ใต้ท้องมหาสมุทร ดำรงชีวิตด้วยพลังงานเคมี และความร้อนจากภูเขาไฟใต้ทะเล จนกระทั่ง 2,000 ล้านปีต่อมา สิ่งมีชีวิตในมหาสมุทรวิวัฒนาการให้มีการสังเคราะห์แสง เช่น แพลงตอน และสาหร่าย  ดึงก๊าซคาร์บอนไดออกไซด์ในอากาศและน้ำทะเล มาสร้างน้ำตาล และให้ผลผลิตเป็นก๊าซออกซิเจนออกมา องค์ประกอบของบรรยากาศโลกจึงเปลี่ยนแปลงไป  ก๊าซออกซิเจนที่ทวีจำนวนมากขึ้น  ลอยตัวสูง แตกตัวและรวมตัวเป็นก๊าซโอโซน ปกป้องมิให้รังสีอุลตราไวโอเล็ตจากดวงอาทิตย์แผ่ลงมาถึงพื้นโลกได้  สิ่งมีชีวิตที่เคยอยู่ในมหาสมุทร จึงขยายพันธุ์อพยพขึ้นบนบกได้  

ดาวเคราะห์สีน้ำเงิน 
โลกเป็นดาวเคราะห์ดวงเดียวของระบบสุริยะที่มีน้ำดำรงอยู่ครบทั้งสามสถานะคือ ของแข็ง ของเหลว และก๊าซ (ภาพที่ 2) โลกอยู่ห่างจากดวงอาทิตย์ 150 ล้านกิโลเมตร  ด้วยระยะห่างขนาดนี้โลกได้รับพลังงานจากดวงอาทิตย์เพียง 1,370 กิโลวัตต์/ตารางเมตร ซึ่งทำให้โลกมีอุณหภูมิ –180C  แต่เนื่องจากบรรยากาศของโลกมีก๊าซเรือนกระจก เช่น ก๊าซคาร์บอนไดออกไซด์และไอน้ำ  โลกจึงมีอุณหภูมิเฉลี่ย 150C  ทำให้น้ำสามารถดำรงอยู่ได้ทั้งสามสถานะ  (รายละเอียดอยู่ในบทที่ 3 พลังงานจากดวงอาทิตย์) 


ภาพที่ 2  โลก ดาวเคราะห์สีน้ำเงิน

พื้นที่ 2 ใน 3 ของโลกปกคลุมด้วยน้ำในมหาสมุทร  แม้ว่าจะมีน้ำอยู่อย่างมากมายบนโลก แต่น้ำจืดซึ่งจำเป็นต่อการดำรงชีวิตของมนุษย์กลับมีน้อยมาก  หากสมมติว่าน้ำทั้งหมดบนโลกเท่ากับ 100 ลิตร  จะเป็นน้ำทะเล 97 ลิตร ที่เหลืออีกเกือบ 3 ลิตรเป็นน้ำแข็ง มีน้ำจืดที่เราสามารถใช้บริโภคอุปโภคได้เพียง 3 มิลลิลิตร (ภาพที่ 3)


ภาพที่ 3  เปรียบเทียบแหล่งน้ำบนโลก

วัฏจักรน้ำ 
แม้ว่าจะปริมาณน้ำส่วนใหญ่จะอยู่ในทะเลและมหาสมุทร  แต่น้ำก็มีอยู่ในทุกหนแห่งของโลก ไม่ว่าจะเป็นน้ำแม่น้ำ น้ำใต้ดิน น้ำในบรรยากาศ รวมทั้งเมฆ และหมอก  นอกจากนั้นในร่างกายของเรายังมีองค์ประกอบเป็นน้ำร้อยละ 65  ร่างกายของสัตว์น้ำบางชนิด เช่น แมงกะพรุน มีองค์ประกอบเป็นน้ำร้อยละ 98  ดังนั้นจึงสามารถกล่าวได้ว่า น้ำ คือ ปัจจัยที่สำคัญที่สุดของสิ่งมีชีวิต  เนื่องด้วยน้ำมีคุณสมบัติที่โดดเด่นกว่าสารประกอบอื่นๆ และมีปริมาณน้ำอยู่มาก  น้ำจึงมีอิทธิพลต่อการเปลี่ยนแปลงบนเปลือกโลกเป็นอย่างมาก ไม่ว่าจะต่อหิน ดิน บรรยากาศ หรือสิ่งมีชีวิต 



แม้ว่าพื้นผิวโลกส่วนใหญ่จะปกคลุมไปด้วยน้ำ  แต่ถ้าเปรียบเทียบน้ำหนักของน้ำ กับน้ำหนักของโลกทั้งดวงแล้ว น้ำมีน้ำหนักเพียงร้อยละ 0.2 ของน้ำหนักโลก  อย่างไรก็ตามการหมุนเวียนของน้ำเป็นวัฎจักรก็ถือเป็นเรื่องสำคัญที่สุดเรื่องหนึ่งในการศึกษาระบบโลก   ดวงอาทิตย์แผ่รังสีทำให้พื้นผิวโลกได้รับพลังงาน ปริมาณพลังงานแสงอาทิตย์ร้อยละ 22 ทำให้น้ำบนพื้นผิวโลกไม่ว่าจะในมหาสมุทร ทะเล แม่น้ำ หรือ ห้วย หนอง คลองบึง ระเหยเปลี่ยนสถานะเป็นก๊าซคือ ไอน้ำ ลอยขึ้นสู่บรรยากาศ  อุณหภูมิที่ลดลงเมื่อลอยตัวสูงขึ้น ทำให้เกิดภาวะความชื้นสัมพันธ์ 100%  จึงควบแน่นเป็นละอองน้ำเล็กๆ ที่เราเรียกว่า เมฆ หรือ หมอก   เมื่อหยดน้ำเล็กๆ เหล่านี้รวมตัวกันจนมีขนาดใหญ่และมีน้ำหนักพอที่จะชนะแรงต้านทานอากาศ ก็จะตกลงมากลายเป็นหิมะหรือน้ำฝน  หิมะที่ตกค้างอยู่บนยอดเขาพอกพูนกันเป็นธารน้ำแข็ง  น้ำฝนที่ตกลงถึงพื้นรวมตัวเป็นลำธาร ห้วย หนอง คลองบึง หรือไหลบ่ารวมกันเป็นแม่น้ำ  ธารน้ำแข็งที่ละลายเพิ่มปริมาณน้ำให้แก่แม่น้ำ  น้ำบนพื้นผิวโลกบางส่วนแทรกซึมตามรอยแตกของหิน ทำให้เกิดน้ำใต้ดิน และไหลไปรวมกันในท้องมหาสมุทร  เป็นอันครบรอบวัฏจักรตามภาพที่ 4


ภาพที่ 4  วัฎจักรน้ำ

วัฏจักรน้ำมิว่าจะเป็นส่วนที่อยู่ในบรรยากาศ บนพื้นผิว หรือใต้ดิน ล้วนเป็นกลไกที่สำคัญของระบบโลก  ไอน้ำที่ระเหยออกจากน้ำในมหาสมุทร ทิ้งประจุแร่ธาตุต่างๆ ทำให้มหาสมุทรมีความเค็ม   ไอน้ำที่ระเหยขึ้นไปนั้นเป็นน้ำจืดบริสุทธิ์ แต่เมื่อไอน้ำควบแน่นเป็นหยดน้ำและตกลงมาเป็นฝน  น้ำฝนละลายก๊าซคาร์บอนไดออกไซด์ในบรรยากาศ จึงมีสภาพเป็นกรดคาร์บอนิคอ่อนๆ ซึ่งทำปฏิกิริยากับหินบางชนิดโดยเฉพาะหินปูน ซึ่งมีองค์ประกอบเป็นแคลเซียมคาร์บอเนต ทำให้เกิดน้ำกระด้าง เนื่องจากน้ำเปลี่ยนแปลงความหนาแน่นไปตามอุณหภูมิ น้ำจึงทำให้หินแตกได้ น้ำเป็นตัวละลายที่ดี จึงนำพาแร่ธาตุสารอาหารไปกระจายตามส่วนต่างๆ ของพื้นผิวโลก และสะสมตัวในดิน ทำให้พืชพรรณอุดมสมบูรณ์ และเป็นแหล่งอาหารของสรรพสัตว์ ต้นไม้สังเคราะห์แสงเปลี่ยนคาร์บอนไดออกไซด์เป็นอาหาร และปลดปล่อยออกซิเจนสู่บรรยากาศ พืชคายน้ำกลับคืนสู่บรรยากาศ  สัตว์ควบคุมปริมาณต้นไม้ และปริมาณออกซิเจนโดยการหายใจคายก๊าซคาร์บอนไดออกไซด์ออกมา  แม่น้ำลำธารไหลพัดพาแร่ธาตุไปสะสมกันในท้องทะเลและมหาสมุทร ซึ่งเป็นแหล่งอาหารที่สำคัญของโลก  กระบวนการเปลี่ยนสถานะของน้ำเป็นกระบวนการสมดุลพลังงานของโลก
",""
"1029","ภาพรวมของจักรวาล","Tue, 2018-05-15 21:25","http://www.stkc.go.th/node/1029","ดาราศาสตร์","http://www.scimath.org/article-earthscience/item/342-universe","จักรวาล และ เอกภพ
           “จักรวาล” และ “เอกภพ” เป็นคำๆ ที่มีความหมายเหมือนกัน ตรงกับคำภาษาอังกฤษว่า “Universe” ซึ่งหมายถึง ทุกสรรพสิ่งทั้งหมดทั้งปวง  จักรวาลเป็นภาษาพูด เอกภพเป็นภาษาวิชาการ  แต่ในสังคมทั่วไปเรานิยมใช้คำว่า “จักรวาล” เช่น ท่องอวกาศสำรวจจักรวาล   เรามักใช้คำว่า “เอกภพ” ในโอกาสที่เน้นว่าทุกอย่างเป็นหนึ่งเดียวกัน เช่น เอกภพเกิดขึ้นเมื่อหนึ่งหมื่นห้าพันล้านปีมาแล้ว   ปัจจุบันเอกภพกำลังขยายตัว   

วิชาดาราศาสตร์
           ดาราศาสตร์ (Astronomy) เป็นวิชาที่ว่าด้วยการศึกษาธรรมชาติของวัตถุท้องฟ้า และค้นหาความจริงของจักรวาล โดยใช้กระบวนการทางวิทยาศาสตร์   ดาราศาสตร์เป็นวิชาที่เก่าแก่ที่สุดของมนุษยชาติ  หากมองย้อนอดีต จะพบว่า ชาติมหาอำนาจและทุกอารยธรรม ล้วนให้ความสำคัญต่อเทห์วัตถุและปรากฎการณ์บนท้องฟ้า  ทุกศาสนามีบันทึกเรื่องราวเกี่ยวกับโลกและดวงดาว  โบราณสถานที่สำคัญไม่ว่าจะเป็น ปิรามิด ปราสาท สถูป เจดีย์ ล้วนวางตัวในแนวทิศตะวันออก – ตะวันตก อันเป็นสัญลักษณ์ของการให้ความเคารพต่อดวงอาทิตย์   การศึกษาเส้นทางการเคลื่อนที่ของดวงอาทิตย์ ดวงจันทร์ และดวงดาวบนท้องฟ้า นำมาซึ่งพัฒนาการทางด้านคณิตศาสตร์   กลุ่มดาวจักราศี 12 กลุ่มที่ดวงอาทิตย์เคลื่อนที่ผ่าน ถูกตั้งเป็นชื่อเดือน  ในขณะที่ดวงอาทิตย์ ดวงจันทร์ และดาวเคราะห์ที่มองเห็นด้วยตาเปล่าอีกห้าดวง ถูกตั้งเป็นชื่อวันทั้งเจ็ดของสัปดาห์ 


ภาพที่ 1 ปิระมิด ซึ่งเรียงตัวแนว เหนือ-ใต้ ตะวันออก-ตะวันตก

           มนุษย์ใช้ตำแหน่งของดวงอาทิตย์และดวงดาวเป็นตัวกำหนดชั่วโมงและวัน  และใช้ช่วงเวลาที่โลกโคจรรอบดวงอาทิตย์เป็นตัวกำหนดเดือนและปี  ซึ่งก็คือระบบนาฬิกาและระบบปฏิทินนั่นเอง  นับแต่โบราณมนุษย์ตระหนักดีถึงความสัมพันธ์ระหว่างวัตถุท้องฟ้ากับชีวิตประจำวัน  ชาวประมงออกเรือจับปลาต้องสังเกตตำแหน่งของดวงจันทร์ ซึ่งทำให้เกิดน้ำขึ้นน้ำลง   การทำการเกษตรและเลี้ยงสัตว์ต้องสังเกตตำแหน่งของดวงอาทิตย์และกลุ่มดาวในรอบปี ซึ่งเป็นตัวบ่งบอกฤดูกาล  ทหารออกรบตอนกลางคืน ต้องทราบเวลาขึ้นตกของดวงจันทร์ เพื่อใช้ความมืดในการอำพรางตัว  การทำงานและการพักผ่อนของมนุษย์ขึ้นอยู่กับเวลากลางวันกลางคืน ซึ่งถูกควบคุมด้วยการหมุนรอบตัวเองของโลก

           การเรียนรู้ของมนุษย์เริ่มต้นจากประสบการณ์และประสาทสัมผัส  เชื่อในสิ่งที่ตาเห็นก่อน แล้วจึงค่อยคิดหาเหตุผลมาอธิบายในภายหลัง  ด้วยเหตุนี้มนุษย์ในยุคโบราณจึงเชื่อว่า โลกคือศูนย์กลางของเอกภพ  กาลต่อมามีการสร้างกล้องดูดาวจึงพบหลักฐานซึ่งสามารถยืนยันว่า โลกหมุนรอบดวงอาทิตย์   มนุษย์ในอดีตต้องการทราบว่าขอบโลกอยู่ที่ไหน มนุษย์ในปัจจุบันต้องการทราบว่า ขอบของเอกภพอยู่ที่ใด  มีสิ่งมีชีวิตอยู่บนดาวดวงอื่นหรือไม่   อนาคตของเอกภพจะเป็นอย่างไร  การเดินทางระหว่างดวงดาวจะทำได้อย่างไร 

โลกแบน หรือโลกกลม
           มนุษย์ในยุคก่อนประวัติศาสตร์คิดว่า โลกแบน ทั้งนี้เป็นเพราะพวกเขามองเห็นว่า โลกเป็นพื้นที่กว้างใหญ่สุดสายตา มีดวงอาทิตย์เคลื่อนที่ผ่านเวลากลางวัน มีดวงจันทร์และดวงดาวเคลื่อนที่ผ่านเวลากลางคืน 


ภาพที่ 2  แบบจำลอง โลกคือศูนย์กลางจักรวาล

           หกร้อยปีก่อนคริสต์กาล พิธากอรัส นักปราชญ์ชาวกรีก ได้สร้างแบบจำลองของเอกภพ โดยมีโลกเป็นศูนย์กลาง ถูกห้อมล้อมไว้ด้วยทรงกลมขนาดใหญ่เรียกว่า “ทรงกลมท้องฟ้า” ซึ่งบรรจุ ดวงอาทิตย์ ดวงจันทร์ ดาวเคราะห์ 5 ดวง และดาวฤกษ์จำนวนมากมาย  สามร้อยปีต่อมา อริสโตเติล นักปราชญ์ชาวกรีก กล่าวว่า ดวงอาทิตย์ ดวงจันทร์ เป็นทรงกลมที่โคจรรอบโลก  ขณะที่ อริสตาชุส นักปราชญ์แห่งเมืองอเล็กซานเดรีย (ปัจจุบันอยู่ในประเทศอียิปต์) กล่าวว่า ดวงอาทิตย์เป็นศูนย์กลางของจักรวาล มีโลก ดวงจันทร์ และดาวเคราะห์ทั้งหลายโคจรล้อมรอบ  ต่อมาอีกหนึ่งศตวรรษ อีราโทสธีนิส พบว่ามุมของแสงอาทิตย์ที่ตกกระทบพื้นผิวโลก ณ เวลาเดียวกันของแต่ละตำบล ไม่ใช่มุมเดียวกัน เนื่องจากโลกกลม เขาคำนวณได้ว่า ดวงอาทิตย์ใหญ่กว่าโลก และโลกใหญ่กว่าดวงจันทร์ 

ตำแหน่งของโลกในเอกภพ
           ค.ศ. 125 คลอเดียส ปโตเลมี นักปราชญ์ชาวกรีก ได้แต่งตำราดาราศาสตร์ฉบับแรกของโลกชื่อ “อัลมาเจสต์” ระบุว่า โลกเป็นทรงกลมอยู่ตรงใจกลางของจักรวาล การที่เราเห็นดาวเคราะห์ทั้งเจ็ด (รวมดวงอาทิตย์ และดวงจันทร์) เคลื่อนไปข้างหน้า แต่บางครั้งก็เคลื่อนที่ย้อนทาง (Retrograde) สวนกับกลุ่มดาวจักราศี เป็นเพราะดาวเคราะห์ทั้งเจ็ด เคลื่อนที่อยู่บนวงกลมขนาดเล็กซึ่งเรียกว่า “เอปิไซเคิล” (Epicycle) 


ภาพที่ 3 แบบจำลองของปโตเลมี

           ค.ศ.1514 โคเปอร์นิคัส ได้อธิบายว่า การที่เราเห็นดาวเคราะห์เคลื่อนที่ถอยหลังเป็นเพราะ โลกซึ่งเป็นดาวเคราะห์วงใน เคลื่อนที่รอบดวงอาทิตย์เร็วกว่าดาวเคราะห์ชั้นนอกเช่น ดาวอังคาร  เขาเสนอทฤษฎีดวงอาทิตย์คือศูนย์กลางของระบบสุริยะ  ในเวลาต่อมากาลิเลโอส่องกล้องดูดาวพฤหัสบดี และดาวศุกร์ จึงค้นพบหลักฐานที่ว่า ดวงอาทิตย์เป็นศูนย์กลางของระบบสุริยะ และโจฮานเนส เคปเลอร์ ค้นพบว่า ดาวเคราะห์โคจรรอบดวงอาทิตย์เป็นรูปวงรี     ปลายคริสต์ศตวรรษที่ 17 ไอแซค นิวตัน ค้นพบว่า ดวงดาวทั้งหลายดึงดูดกันด้วยแรงโน้มถ่วง  ปัจจุบันนักดาราศาสตร์ค้นพบระบบสุริยะของดาวฤกษ์ดวงอื่น (Extra Solar System) มากกว่า 200 ระบบ 

           ปลายคริสตศตวรรษที่ 18  วิลเลียม เฮอส์เชล ผู้ค้นพบดาวยูเรนัส ใช้กล้องโทรทรรศน์ขนาดใหญ่ตรวจนับดาวในทางช้างเผือก เขาสันนิษฐานว่า ดวงอาทิตย์อยู่ที่ตำแหน่งใจกลางของกาแล็กซีทางช้างเผือก   จนกระทั่งปี ค.ศ.1920 ฮาร์โลว์ แชพลีย์ ศึกษากระจุกดาวเปิดซึ่งอยู่ล้อมรอบกาแล็กซี จึงสามารถพิสูจน์ได้ว่า ตำแหน่งของดวงอาทิตย์อยู่ค่อนมาทางแขนของกาแล็กซี  


ภาพที่ 4 แบบจำลองทางช้างเผือกของ เฮอร์เชล ซึ่งมีดวงอาทิตย์อยู่ตรงกลาง

           ค.ศ.1905  อัลเบิร์ต ไอสไตน์ ประกาศทฤษฎีสัมพัทธภาพเฉพาะ E = Mc2 พลังงานและมวลเป็นสิ่งเดียวกัน พลังงานจำนวนมหาศาลอัดรวมกันเป็นสสารได้ นั่นคือ นิวเคลียร์ฟิวชัน พลังงานต้นกำเนิดของดาวฤกษ์ สิบปีต่อมาเขาประกาศทฤษฎีสัมพัทธภาพทั่วไป ว่าด้วย มวลทำให้ภูมิศาสตร์ของอวกาศโค้ง และอธิบายว่า ดาวเคราะห์เคลื่อนที่รอบดวงอาทิตย์ มิใช่เป็นเพราะ แรงโน้มถ่วงระหว่างดาวอย่างที่นิวตันอธิบาย แต่เป็นเพราะว่า มวลของดวงอาทิตย์ทำให้อวกาศโค้ง ดาวเคราะห์จึงจำต้องเคลื่อนที่เป็นวงโค้งไปรอบๆ  


ภาพที่ 4 อวกาศโค้ง

           ค.ศ.1929  เอ็ดวิน ฮับเบิล จำแนกกาแล็กซีออกเป็นหลายประเภท และพบว่า สเปคตรัมของกาแล็กซีส่วนใหญ่มีปรากฏการณ์การเลื่อนทางแดง (Redshift)  นั่นหมายถึง กาแล็กซีกำลังเคลื่อนที่ออกจากโลก นั่นก็คือ เอกภพ (จักรวาล) กำลังขยายตัว   
           ค.ศ.1989  ยานอวกาศโคบี (COBE) พบว่า รังสีไมโครเวฟพื้นหลังของเอกภพ (Cosmic Microwave Background Radiation) มีอุณหภูมิไม่เท่ากัน เป็นหลักฐานยืนยันว่า เอกภพเย็นตัวลงไม่เท่ากันทุกตำบล กาแล็กซีจึงเกิดขึ้นเป็นกระจุกๆ ไม่กระจายตัวเท่าๆ กัน ในเอกภพ 


ภาพที่ 5 อุณหภูมิของรังสีไมโครเวฟพื้นหลังของเอกภพ

           ปัจจุบันนักดาราศาสตร์ค้นพบว่า เอกภพประกอบด้วยกาแล็กซีจำนวนมหาศาล กระจายตัวอยู่เป็นกระจุกๆ  กาแล็กซีส่วนใหญ่กำลังเคลื่อนที่ออกจากโลก แสดงว่าเอกภพกำลังขยายตัว เมื่อคำนวณอัตราการขยายตัวของเอกภพย้อนกลับ จึงได้ผลลัพธ์ว่า เอกภพกำเนิดขึ้นจากจุดๆ หนึ่ง (Singularity) เมื่อประมาณ 13,000 ล้านปีมาแล้ว นักดาราศาสตร์พยายามค้นหาขอบจักรวาล แต่ดูเหมือนว่า ธรรมชาติไม่ต้องการให้เรารู้อนาคต ยิ่งส่องกล้องลึกเข้าไปในอวกาศมากเท่าใด ก็ยิ่งเห็นภาพลึกไปในอดีตมากเท่านั้น  เพราะว่าแสงต้องใช้เวลาในการเดินทาง (เช่น กระจุกดาวลูกไก่อยู่ห่างจากโลก 400 ปีแสง ภาพที่เราเห็นในปัจจุบันคือแสงของกระจุกดาวลูกไก่เมื่อ 400 ปีที่แล้ว)  

           กล้องโทรทรรศน์อวกาศฮับเบิล (Hubble Telescope) ถ่ายภาพกาแล็กซีที่ไกลที่สุด ระยะห่างหลายพันปีแสง พบว่าในอดีตนั้นกาแล็กซีเคยอยู่ใกล้กันจริง แสดงว่า เอกภพในยุคนั้นมีขนาดเล็ก ซึ่งยืนยันทฤษฎีบิ๊กแบง (Big Bang) เอกภพกำเนิดขึ้นจากจุดๆ หนึ่ง แล้วก็เกิดการระเบิดใหญ่ (Big Bang) ขึ้นมา นี่คือจุดกำเนิดของสรรพสิ่งและกาลเวลา  เวลาต่อมาเอกภพขยายตัวและเย็นตัวลง พลังงานอัดแน่นเป็นสสาร กำเนิดเป็นกาแล็กซีและดาวขึ้นมา
",""
"1028","นาฬิกาแดด","Tue, 2018-05-15 21:24","http://www.stkc.go.th/node/1028","วิทยาศาสตร์ธรรมชาติ","http://www.scimath.org/article-earthscience/item/343-sundial","นาฬิกาแดด (Sundial) เป็นเครื่องมือในการบอกเวลาของมนุษย์มาแต่โบราณ  ในการศึกษาเรื่องนาฬิกาแดดจะช่วยให้เรามีความรู้เรื่องทางเดินของดวงอาทิตย์ หรือ “สุริยวิถี”  และเป็นพยานหลักฐานในเรื่องแกนโลกเอียง 23.5 องศา ขณะโคจรรอบดวงอาทิตย์  นอกจากนั้นยังทำให้เราเข้าใจถึงเรื่องความสัมพันธ์ของธรรมชาติ ปริมาณพลังงานที่โลกได้รับจากดวงอาทิตย์ และเรื่องของฤดูกาล


ภาพที่ 1  เส้นสุริยวิถีเอียงทำมุมกับเส้นศูนย์สูตรฟ้า  
ทำให้เรามองเห็นดวงอาทิตย์ขึ้น-ตก ค่อนไปทางเหนือหรือใต้ในรอบปี

          นาฬิกาแดด แบ่งออกเป็น 3 ประเภท คือ นาฬิกาแดดแบบศูนย์สูตร  นาฬิกาแดดแนวตั้ง และนาฬิกาแดดแนวราบ  นาฬิกาแดดทั้งสามชนิดมีส่วนประกอบที่สำคัญ 2 ชิ้นส่วนคือ  

          • สันกำเนิดเงา (Gnomon) ตั้งชี้เข้าหาจุดขั้วฟ้าในแนวทิศเหนือ-ใต้  มีหน้าที่กำเนิดเงาแทนเข็มนาฬิกา
          • หน้าปัด (Dial) เป็นฉากรับเงาที่เกิดจากสันกำเนิดเงา  โดยทั่วไปจะมีสเกลแบ่งเวลาเป็นชั่วโมง เช่นเดียวกับนาฬิกาทั่วๆ ไป  เส้นชั่วโมงของนาฬิกาแดดแบบศูนย์สูตร และนาฬิกาแดดแนวตั้งจะห่างกัน เส้นละ 150  เนื่องเพราะ ในหนึ่งชั่วโมง วงกลมท้องฟ้าเคลื่อนที่ไป 3600/ 24 ชั่วโมง   ส่วนเส้นชั่วโมงของนาฬิกาแดดแนวราบจะห่างไม่เท่ากัน เนื่องจากเป็นการฉายเงาจากแนวตั้งลงสู่แนวราบอีกทีหนึ่ง 

นาฬิกาแดดแบบศูนย์สูตร (Equatorial Sundial)


ภาพที่ 2  นาฬิกาแดดแบบศูนย์สูตร

          นาฬิกาแดดแบบศูนย์สูตร มีสันกำเนิดเงาตั้งอยู่ในแนวทิศเหนือ-ใต้ ชี้ไปยังขั้วฟ้า หรือทำมุมเท่ากับ ค่าละติจูดของผู้สังเกตการณ์  โดยมีหน้าปัดรับเงาทั้งสองด้าน เนื่องจาก ในช่วงวันที่ 21 มี.ค. ถึงวันที่ 23 ก.ย. ดวงอาทิตย์จะอยู่ในซีกฟ้าเหนือ  ส่วนในช่วงวันที่  23 ก.ย. ถึงวันที่ 21 มี.ค. ดวงอาทิตย์จะอยู่ในซีกฟ้าใต้  นาฬิกาแดดประเภทนี้เป็นที่นิยมใช้ในประเทศแถบศูนย์สูตร เช่น ประเทศไทย เนื่องจากนาฬิกาแดดทั้งแนวตั้ง และแนวนอน มีสันกำเนิดเงามีระดับต่ำ ทำมุมลาดมาก และไม่สวยงาม


ภาพที่ 3  หน้าปัดของนาฬิกาแดดแบบศูนย์สูตร

          หน้าปัดของนาฬิกาแดดแบบศูนย์สูตรจะเอียงทำมุมขนานกับระนาบของเส้นศูนย์สูตรฟ้า โดยมีสเกลแบ่งเวลาเป็นชั่วโมง เส้นชั่วโมงแต่ละเส้นทำมุมกัน 15 องศา  (3600/ 24 ชั่วโมง)  เนื่องจากทรงกลมท้องฟ้าเคลื่อนที่ไป 150 ใน 1 ชั่วโมง 

นาฬิกาแดดแนวตั้ง (Vertical Sundial)


ภาพที่ 4  นาฬิกาแดดแนวตั้ง

          นาฬิกาแดดแนวตั้ง มีลักษณะและหลักการคล้ายคลึงกับนาฬิกาแดดแบบศูนย์สูตร เพียงแต่หน้าปัดหรือฉากรับเงา จะตั้งขึ้นตั้งฉากกับพื้นโลก  นาฬิกแดดแนวตั้งจะต้องมีหน้าปัดสองด้านเช่นเดียวกับนาฬิกาแดดแบบศูนย์สูตร เนื่องจากดวงอาทิตย์ซึ่งเป็นต้นกำเนิดแสง จะมีตำแหน่งค่อนไปทางเหนือ-ใต้ ตามแต่ฤดูกาล  นาฬิกาแดดแนวตั้งส่วนมากมีขนาดเล็ก ชาวยุโรปนิยมสร้างนาฬิกาแดดประเภทนี้ ประดับผนังภายนอกอาคาร


ภาพที่ 5  หน้าปัดของนาฬิกาแดดแนวตั้ง

          หน้าปัดของนาฬิกาแดดแนวตั้งทำมุมตั้งฉากกับพื้น (ไม่เหมือนกับหน้าปัดของนาฬิกาแดดแบบศูนย์สูตร ซึ่งเอียงขนานกับระนาบของเส้นศูนย์สูตรฟ้า) โดยมีสเกลแบ่งเวลาเป็นชั่วโมง  เส้นชั่วโมงแต่ละเส้นทำมุมกัน 15 องศา  (3600/ 24 ชั่วโมง)  เช่นกัน
 
นาฬิกาแดดแนวราบ (Horizontal Sundial)


ภาพที่ 6  นาฬิกาแดดแนวราบ

          นาฬิกาแดดแนวราบ มีสันกำเนิดเงาขนานกับแกนหมุนของโลก และชี้ไปทางขั้วฟ้า เมื่อแสงอาทิตย์ส่องมา จะปรากฏเงาบนพื้นราบ ในลักษณะเดียวกับเงาของอาคาร หรือต้นไม้  ดวงอาทิตย์อยู่สูง เงาก็ยิ่งสั้นลง  นาฬิกาแดดประเภทนี้เป็นที่นิยมใช้กันมากในประเทศที่มีละติจูดสูง  แต่ไม่เหมาะสำหรับประเทศที่อยู่ใกล้กับเส้นศูนย์สูตร เช่น ประเทศไทย  เนื่องจากมุมละติจูด (มุม A ในภาพที่ 5) เล็กมาก  ทำให้สันกำเนิดเงาต่ำมาก


ภาพที่ 7  หน้าปัดของนาฬิกาแดดแนวราบ

          ส่วนเส้นชั่วโมงของนาฬิกาแดดแนวราบแต่ละเส้นจะห่างไม่เท่ากัน (ไม่เหมือนกับนาฬิกาแดดแบบศูนย์สูตร และนาฬิกาแดด แนวตั้ง ซึ่งมีเส้นชั่วโมงหางกันเส้นละ 150 ทั้งนี้เป็นเพราะการฉายเงาจากสันกำเนิดเงาแนวตั้ง ลงสู่พื้นหน้าปัดแนวราบอีกทีหนึ่ง ท่านสามารถทำความเข้าใจได้จากการใช้นาฬิกาแดดเกิดแก้ว
",""
"1027","ตำแหน่งของโลกในจักรวาล","Tue, 2018-05-15 21:23","http://www.stkc.go.th/node/1027","ดาราศาสตร์","http://www.scimath.org/article-earthscience/item/345-earth6"," 

โลก (The Earth) 
โลกของเรามีขนาดเส้นผ่านศูนย์กลาง 12,756 กิโลเมตร โลกอยู่ห่างจากดวงอาทิตย์ 150 ล้านกิโลเมตร แสงอาทิตย์ต้องใช้เวลาเดินทางนาน 8 นาที กว่าจะถึงโลก 

ระบบสุริยะ (Solar System)
ประกอบด้วยดวงอาทิตย์เป็นดาวฤกษ์อยู่ตรงศูนย์กลาง มีดาวเคราะห์ 9 ดวง เป็นบริวารโคจรล้อมรอบ ดาวเคราะห์แต่ละดวงอาจมีดวงจันทร์เป็นบริวารโคจรล้อมรอบอีกทีหนึ่ง  ดาวพลูโตอยู่ห่างจากดวงอาทิตย์ 6 พันล้านกิโลเมตร  แสงอาทิตย์ต้องใช้เวลาเดินทางนาน 5 ชั่วโมงครึ่ง กว่าจะถึงดาวพลูโต

ดาวฤกษ์เพื่อนบ้าน  (Stars)
ดาวฤกษ์แต่ละดวงอาจมีระบบดาวเคราะห์เป็นบริวาร เช่นเดียวกับระบบสุริยะของเรา   ดาวฤกษ์แต่ละดวงอยู่ห่างกันเป็นระยะทางหลายล้านล้านกิโลเมตร   ดาวฤกษ์ที่อยู่ใกล้ที่สุดของดวงอาทิตย์ชื่อ “ปร๊อกซิมา เซนทอรี” (Proxima Centauri) อยู่ห่างออกไป 40 ล้านล้านกิโลเมตร หรือ  4.2 ปีแสง  ดาวฤกษ์ซึ่งมองเห็นเป็นดวงสว่างบนท้องฟ้า ส่วนมากจะอยู่ห่างไม่เกิน  2,000 ปีแสง

กาแล็กซี (Galaxy)
กาแล็กซีคืออาณาจักรของดวงดาว   กาแล็กซีของเราชื่อ “กาแล็กซีทางช้างเผือก” (The Milky Way Galaxy) มีขนาดเส้นผ่านศูนย์กลาง 1 แสนปีแสง ประกอบด้วยดาวฤกษ์ประมาณ 1 พันล้านดวง ดวงอาทิตย์ของเราอยู่ห่างจากใจกลางของกาแล็กซีเป็นระยะทางประมาณ 3 หมื่นปีแสง (2 ใน 3 ของรัศมี)

กระจุกกาแล็กซี (Cluster of galaxies) 
กาแล็กซีอยู่รวมกันเป็น กลุ่ม (Group) หรือกระจุก (Cluster)  “กลุ่มกาแล็กซีของเรา” (The local group) มีจำนวนมากกว่า 10 กาแล็กซี  กาแล็กซีเพื่อนบ้านของเรามีชื่อว่า “กาแล็กซีแอนโดรมีดา”(Andromeda galaxy)  อยู่ห่าง 2.3 ล้านปีแสง  กลุ่มกาแล็กซีท้องถิ่นมีขนาดเส้นผ่านศูนย์กลาง 10 ล้านปีแสง

ซูเปอร์คลัสเตอร์ (Supercluster)
ซูเปอร์คลัสเตอร์ ประกอบด้วยกระจุกกาแล็กซีหลายกระจุก  “ซูเปอร์คลัสเตอร์ของเรา” (The local supercluster) มีกาแล็กซีประมาณ 2 พันกาแล็กซี  ตรงใจกลางเป็นที่ตั้งของ “กระจุกเวอร์โก”  (Virgo cluster) ซึ่งประกอบด้วยกาแล็กซีประมาณ 50 กาแล็กซี อยู่ห่างออกไป 65 ล้านปีแสง  กลุ่มกาแล็กซีท้องถิ่นของเรา กำลังเคลื่อนที่ออกจากกระจุกเวอร์โก ด้วยความเร็ว 400 กิโลเมตร/วินาที

เอกภพ (Universe) 
“เอกภพ” หรือ “จักรวาล” หมายถึง อาณาบริเวณโดยรวมซึ่งบรรจุทุกสรรพสิ่งทั้งหมด  นักดาราศาสตร์ยังไม่ทราบว่า ขอบของเอกภพสิ้นสุดที่ตรงไหน  แต่พวกเขาพบว่ากระจุกกาแล็กซีกำลังเคลื่อนที่ออกจากกัน นั่นแสดงให้เห็นว่าเอกภพกำลังขยายตัว   เมื่อคำนวณย้อนกลับนักดาราศาสตร์พบว่า เมื่อก่อนทุกสรรพสิ่งเป็นจุด ๆ เดียว เอกภพถือกำเนิดขึ้นด้วย ”การระเบิดใหญ่” (Big Bang) เมื่อประมาณ 13,000 ล้านปีมาแล้ว

หมายเหตุ: (1 ปีแสง = ระยะทางซึ่งแสงใช้เวลานาน 1 ปี หรือ 9.5 ล้านล้านกิโลเมตร)
",""
"1026","การไหลเวียนของน้ำในมหาสมุทร","Tue, 2018-05-15 21:21","http://www.stkc.go.th/node/1026","วิทยาศาสตร์ฟิสิกส์","http://www.scimath.org/article-earthscience/item/348-surfacecurrents","น้ำเป็นของไหลเช่นเดียวกับอากาศ การไหลเวียนของกระแสน้ำในมหาสมุทรจึงมี ลักษณะคล้ายการไหลเวียนของกระแสลมในบรรยากาศ หากแต่การไหลเวียนของกระแสน้ำ มีอุปสรรคขวางกั้น เนื่องจากหนึ่งในสามของพื้นผิวโลกเป็นแผ่นดิน ดังนั้นการไหลเวียนของน้ำในมหาสมุทรจึงไม่ปรากฏรูปแบบที่ชัดเจนเหมือนดัง กระแสลม ข้อแตกต่างอีกประการหนึ่ง น้ำทะเลในมหาสมุทรมีความเค็มไม่เท่ากัน น้ำทะเลที่เค็มกว่ามีความหนาแน่นสูงจะเคลื่อนไปแทนที่น้ำทะเลที่มีความหนา แน่นต่ำ เราจึงแบ่งการไหลเวียนของน้ำในมหาสมุทรเป็น 2 ประเภทคือ กระแสน้ำบริเวณพื้นผิว (Surface currents) และกระแสน้ำลึก (Deep currents)

การไหลเวียนของกระแสน้ำบริเวณพื้นผิวมหาสมุทร 
          กระแสน้ำพื้นผิวมหาสมุทรเกิดขึ้นเนื่องจากความฝืดของอากาศกับผิวน้ำใน มหาสมุทร กระแสลมเคลื่อนที่ด้วยความแตกต่างของพลังงานจากดวงอาทิตย์ซึ่ง อากาศสะสมไว้ พลังงานจากอากาศถ่ายทอดลงสู่ผิวน้ำอีกทีหนึ่ง กระแสลมพัดพาให้กระแสน้ำเคลื่อนที่ไปในทางเดียวกัน ภาพที่ 1 แสดงให้เห็นว่า ลมสินค้าตะวันออกบริเวณใกล้เส้นศูนย์สูตร มีอิทธิพลพัดให้น้ำในมหาสมุทรเคลื่อนตัวไปทางทิศตะวันตก และลมตะวันตกใน บริเวณใกล้ขั้วโลก มีอิทธิพลพัดให้น้ำในมหาสมุทรเคลื่อนตัวไปทางทิศตะวันออก การไหลของน้ำในมหาสมุทรเคลื่อนที่เป็นรูปวงเวียน ในทิศทางตามเข็มนาฬิกาในซีกโลกเหนือ และในทิศทางทวนเข็มนาฬิกาในซีกโลกใต้


ภาพที่ 1  อิทธิพลของกระแสลมต่อกระแสน้ำในมหาสมุทร

          ทรงกลมของโลกทำให้น้ำในมหาสมุทรมีอุณหภูมิแตกต่างกัน พลังงานจากดวงอาทิตย์ตกกระทบบริเวณศูนย์สูตรมากกว่าขั้วโลก น้ำทะเลบริเวณเส้นศูนย์สูตรมีอุณหภูมิสูงจึงไหลไปทางขั้วโลก ในขณะที่น้ำทะเลบริเวณขั้วโลกมีอุณหภูมิต่ำกว่าไหลเข้ามาแทนที่ (ภาพที่ 2)  เนื่องจากน้ำมีคุณสมบัติในการเก็บความร้อนได้ดีกว่าพื้นดินกล่าวคือ ใช้เวลาในการสะสมความร้อน และเย็นตัวลงนานกว่าพื้นดิน  ดังนั้นกระแสน้ำพบพื้นผิวมหาสมุทรจึงพัดพาพลังงานความร้อนไปด้วยเป็นระยะทางไกล ทำให้เกิดผลกระทบต่อภูมิอากาศ และระบบนิเวศบนพื้นที่ชายฝั่งเป็นอย่างยิ่ง 

          อย่างก็ตาม อิทธิพลของกระแสลมส่งผลกระทบกระแสน้ำในมหาสมุทร เพียงความลึก 1 กิโลเมตรเท่านั้น นั่นหมายถึง การไหลเวียนของกระแสน้ำผิวพื้น มีอิทธิพลต่อน้ำในมหาสมุทรประมาณร้อยละ 10


ภาพที่ 2  กระแสน้ำพื้นผิวมหาสมุทร

การไหลเวียนของกระแสน้ำลึกในมหาสมุทร
          น้ำทะเลมีรสเค็ม เนื่องจากมีเกลือซึ่งประกอบด้วยแร่ธาตุต่างๆ ปะปนอยู่ในรูปของสารละลาย ในน้ำทะเล 1 ลิตร (1,000 กรัม) มีเกลืออยู่ 35 กรัม  ในบริเวณที่น้ำทะเลอุณหภูมิสูง เช่น ใจกลางมหาสมุทรบริเวณเส้นศูนย์สูตร แสงแดดมีความเข้มสูง ทำให้น้ำในมหาสมุทรระเหยเป็นไอน้ำ ทิ้งแร่ธาตุที่ตกค้างไว้ในจนน้ำทะเลมีความเข้มของเกลือมาก แต่ในที่หนาวเย็นที่บริเวณขั้วโลก แสงแดดตกกระทำพื้นผิวโลกเป็นมุมเฉียง พลังงานที่ตกกระทบน้อย ปริมาณการระเหยของน้ำทะเลย่อมน้อยตามไปด้วย ความเข้มของเกลือจึงไม่มาก ในบริเวณใกล้ปากแม่น้ำ ความเข้มของเกลือจะน้อยเนื่องจาก อิทธิพลของน้ำจืดจากแม่น้ำลำคลอง ทำให้น้ำทะเลเจือจาง



          เกลือในทะเลและมหาสมุทรมีกำเนิดมาจากแร่ธาตุบนพื้นโลก น้ำเป็นตัวทำละลายที่ดี น้ำฝนละลายก๊าซคาร์บอนไดออกไซด์ในอากาศทำให้มีฤทธิ์เป็นกรดอ่อนๆ น้ำที่อยู่บนพื้นโลกละลายแร่ธาตุในหินและดิน และไหลรวมกันเป็นแม่น้ำลำธาร ไปสะสมกันในมหาสมุทร สารละลายเกลือเหล่านี้อยู่ในประจุของแร่ธาตุที่สำคัญได้แก่ ประจุโซเดียม (Na+)และประจุคลอไรด์ (Cl-) เมื่อน้ำระเหยออกไป ประจุเหล่านี้รวมตัวกันเป็นสารประกอบ ได้แก่ เกลือแกง (NaCl)

          น้ำทะเลในแต่ละส่วนของโลกมีความเค็มไม่เท่ากัน และมีความหนาแน่นไม่เท่ากัน น้ำทะเลที่มีความหนาแน่นสูงย่อมไหลไปแทนที่น้ำ ทะเลที่มีความหนาแน่นต่ำ การหมุนเวียนของกระแสน้ำลึกมีปัจจัยที่สำคัญ 2 ประการคือ ความร้อน (Thermo)  และเกลือ (Haline) เราเรียกการไหลเวียนในลักษณะนี้ว่า “เทอร์โมฮาลีน” (Thermohaline) 


ภาพที่ 3  การไหลเวียนของน้ำลึกในมหาสมุทร

          วงจรการไหลเวียนของกระแสน้ำลึกในมหาสมุทรมีชื่อเรียกว่า “แถบสายพานยักษ์” (Great conveyor belt) น้ำทะเลความหนาแน่นสูงอุณหภูมิต่ำจมตัวลงสู่ท้องมหาสมุทรแอตแลนติกเหนือไหลลึกลงทางใต้ แล้วเลี้ยวไปทางตะวันออก ขณะที่มันไหลผ่านมหาสมุทรอินเดียอุณหภูมิจะสูงขึ้น และลอยตัวขึ้นทางตอนเหนือของมหาสมุทรแปซิฟิก (ภาพที่ 3)

          น้ำทะเลความหนาแน่นต่ำอุณหภูมิสูงจากมหาสมุทรแปซิฟิก ไหลวกกลับผ่านมหาสมุทรอินเดียลงมาทางมหาสมุทรแอตแลนติกใต้ แล้วไหลย้อนมาทางมหาสมุทรแอตแลนติกเหนือ กระแสน้ำมีความเค็มมากขึ้นเนื่องจากการระเหยของน้ำประกอบกับการเดินทางเข้าใกล้ขั้วโลกทำให้อุณหภูมิต่ำลง จนจมตัวลงอีกครั้งเป็นการครบรอบวงจร ใช้เวลาประมาณ 500–2,000 ปี การไหลเวียนเช่นนี้ส่งผลกระทบต่อสภาพภูมิอากาศในระยะยาว อาทิเช่น ยุคน้ำแข็งเล็ก ในยุโรปเมื่อคริสต์ศตวรรษที่ 17 อิทธิพลของการไหลเวียนแบบเทอร์โมฮาลีน มีอิทธิพลต่อน้ำในมหาสมุทรประมาณร้อยละ 90
",""
"1025","ดาวเคราะห์น้อย","Tue, 2018-05-15 21:20","http://www.stkc.go.th/node/1025","ดาราศาสตร์","http://www.scimath.org/article-earthscience/item/352-asteroids","าวเคราะห์น้อย (Asteroids หรือ Minor planets) เกิดขึ้นในยุคที่เกิดระบบสุริยะเมื่อ 4,600 ล้านปีที่แล้ว ปัจจุบันมีวัตถุที่นักดาราศาสตร์ได้สังเกตพบและตั้งชื่อไว้อยู่ถึง 20,000 ดวง มีวัตถุที่มีขนาดเส้นผ่านศูนย์กลางมากกว่า 100 กิโลเมตร อยู่ประมาณ 200 ดวง ที่เหลือเป็นอุกกาบาตขนาดเล็กมีเส้นผ่านศูนย์กลางประมาณ 1 กิโลเมตร  ดาวเคราะห์น้อยโดยทั่วไปมีรูปร่างไม่แน่นอนและเต็มไปด้วยหลุมบ่อ  แถบดาวเคราะห์น้อย (Asteroid Belt) พบอยู่ระหว่างวงโคจรของดาวอังคารและดาวพฤหัสบดี  สันนิษฐานว่าเกิดมาพร้อม ๆ กับดาวเคราะห์ดวงอื่นๆ  มีทฤษฎีหนึ่งอธิบายว่าดาวเคราะห์น้อยในบริเวณนี้ไม่สามารถรวมตัวกันเป็นดาว เคราะห์ขนาดใหญ่ได้ เนื่องจากถูกรบกวนโดยแรงโน้มถ่วงอันมหาศาลของดาวพฤหัสบดี



ภาพที่ 1  ดาวเคราะห์น้อย

            ดาวเคราะห์น้อยตลอด เวลา 30 ปีที่ผ่านมา นักดาราศาสตร์ได้ใช้สเปกโตรสโคปในการศึกษาองค์ประกอบทางเคมีและแร่ธาตุต่างๆ บนดาวเคราะห์น้อย โดยการวิเคราะห์แสงสะท้อนจากพื้นผิวดาว นอกจากนี้ยังตรวจสอบชิ้นอุกกาบาตที่ตกลงมาสู่พื้นโลก พบว่าประมาณ 1 ใน 3 ของบรรดาอุกกาบาตที่ศึกษาพบ มีสีเข้มและมีองค์ประกอบส่วนใหญ่เป็นคาร์บอน ให้ชื่อว่าเป็นอุกกาบาตประเภทคาร์บอนาเซียสคอนไดรท์ (carbonaceous chondrites: C-type)  อีกประมาณ 1 ใน 6 พบว่า มีสีค่อนข้างแดงแสดงว่ามีส่วนประกอบที่เป็นเหล็ก จึงเรียกว่า ประเภทหินปนเหล็ก (stony-iron bodies: S-type)

            ดาวเคราะห์น้อยมีดาว เคราะห์น้อยบางดวงที่มีวงโคจรที่ไม่อยู่ในระนาบอิคลิปติกและมีวงโคจรอยู่ไม่ ไกลกว่า 195 ล้านกิโลเมตร ซึ่งทำให้มันมีโอกาสที่จะโคจรมาพบกับโลกได้ในวันหนึ่งในอนาคต ดังนั้นนักดาราศาสตร์ไม่เพียงแต่ค้นหาดาวเคราะห์น้อยดวงใหม่เท่านั้น แต่ต้องติดตามการเคลื่อนที่ของดาวเคราะห์น้อยเหล่านั้นที่มีวงโคจรอยู่ใกล้ เคียงกับโลก ซึ่งจำแนกพวกนี้เป็นดาวเคราะห์น้อยใกล้โลก (Near Earth Asteroids: NEAs)

            ดาวเคราะห์น้อยนอกจาก นี้ยังมีวัตถุบางชิ้นที่อาจเกิดขึ้นในขณะที่มีการก่อตัวของดาวเคราะห์ดวงอื่นๆ นักวิทยาศาสตร์พบชิ้นส่วนอุกกาบาต ALH 84001 ที่พบบนพื้นโลกบริเวณขั้วโลก ที่น่าจะมีต้นกำเนิดจากดาวอังคาร  อีกทั้งยังพบร่องรอยขององค์ประกอบของเซลล์สิ่งมีชีวิตที่ยังพิสูจน์ไม่ได้ ว่าเป็นเซลล์สิ่งมีชีวิตจากนอกโลก หรือจากพื้นผิวโลกแทรกเข้าไปในรอยร้าวของอุกกาบาตนั้น
",""
"1024","การคำนวณตำแหน่งดาวอย่างง่าย","Tue, 2018-05-15 21:19","http://www.stkc.go.th/node/1024","วิทยาศาสตร์ฟิสิกส์","http://www.scimath.org/article-earthscience/item/363-diurnal-motion","ตำแหน่งของดาวบนท้องฟ้าเปลี่ยนแปลง(การเคลื่อนที่ของทรงกลมท้องฟ้า) เนื่องจากการหมุนรอบตัวเองของโลก และการที่โลกโคจรรอบดวงอาทิตย์  มนุษย์ได้พัฒนาความรู้ทางคณิตศาสตร์จากการสังเกตการณ์ท้องฟ้า มาประยุกต์สร้างเป็นนาฬิกาและปฏิทิน เพื่อการบอกเวลา  ในการสังเกตการณ์ท้องฟ้านั้น เราสามารถคำนวณตำแหน่งของดาวบนท้องฟ้าได้อย่างง่ายดายด้วยวิธีบัญญัติไตรยางค์

• การเปลี่ยนแปลงตำแหน่งเนื่องจาก โลกหมุนรอบตัวเอง (Diurnal motion)
           โลกหมุนรอบตัวเอง 1 รอบ ใช้เวลา 24 ชั่วโมง 
           24 ชั่วโมง ตำแหน่งของดาว (มุมที่ทำกับขั้วฟ้า) เปลี่ยนแปลง 360 องศา 
           1 ชั่วโมง  ตำแหน่งของดาวเปลี่ยนแปลง = 360 / 24 = 15 องศา
           1 นาที ตำแหน่งของดาวเปลี่ยนแปลง = 15 / 60 = 0.25 องศา



ตัวอย่างที่ 1 
ดวงอาทิตย์ขึ้นทางทิศตะวันออก เวลา 06.00 น. ไปตกยังทิศตะวันตก เวลา 18.00 น.  ใช้เวลา 12 ชั่วโมง  คิดเป็นมุมได้ 180 องศา 
ดังนั้น 1 ชั่วโมง ดวงอาทิตย์เคลื่อนที่ = 180 / 12 = 15 องศา 
เพราะฉะนั้นในเวลา  09.00 น.  ดวงอาทิตย์จะอยู่สูงจากขอบฟ้าด้านทิศตะวันออก = (9 – 6) x 15 = 45 องศา 
หมายเหตุ: ตัวเลขการขึ้น-ตก ของดวงอาทิตย์ เป็นตัวเลขสมมติ



ตัวอย่างที่ 2
เรามองเห็นกลุ่มดาวนายพรานอยู่เหนือศรีษะ เวลา 21.00 น. อยากทราบว่ากลุ่มดาวนายพรานจะตกเวลาเท่าไร 
ใน 1 ชั่วโมง ดาวบนเส้นศูนย์สูตรฟ้าเคลื่อนที่ไปทางตะวันตก เป็นมุม  = 180 / 12 = 15 องศา 
จุดเหนือศีรษะ ทำมุมกับ ขอบฟ้าด้านทิศตะวันตก = 90 องศา
ดังนั้นกลุ่มดาวนายพรานจะเคลื่อนไปอยู่ที่ขอบฟ้าด้านทิศตะวันตก ใช้เวลา  = 90/15 = 6 ชั่วโมง 
เพราะฉะนั้นกลุ่มดาวนายพรานจะตกเวลา = 21.00 + 6.00 (– 24.00) ชั่วโมง = 03.00 นาฬิกาของวันรุ่งขึ้น



ตัวอย่างที่ 3
เรามองเห็นดวงอาทิตย์อยู่สูงเหนือขอบฟ้าด้านทิศตะวันตก เป็นระยะสูง 4 เท่า ของขนาดเส้นผ่านศูนย์กลาง 
อยากทราบว่า ดวงอาทิตย์จะสัมผัสขอบฟ้าภายในเวลากี่นาที 
 ขนาดเชิงมุมของเส้นผ่านศูนย์กลางดวงอาทิตย์ = 0.5 องศา
ดวงอาทิตย์เคลื่อนที่ไป 4 เท่าของขนาดเส้นผ่านศูนย์กลาง = 4 x 0.5 = 2 องศา
 1 ชั่วโมง ดวงอาทิตย์เคลื่อนที่ = 180 / 12 = 15 องศา 
ดวงอาทิตย์เคลื่อนที่ 1 องศา ใช้เวลา = 60/15 = 4 นาที   
 ดังนั้นย่อมใช้เวลา = 2 x 4 = 8 นาที กว่าดวงอาทิตย์จะสัมผัสขอบฟ้า

• การ เปลี่ยนแปลงตำแหน่งเนื่องจากโลกโคจรรอบดวงอาทิตย์
โลก โคจรรอบดวงอาทิตย์ 1 รอบ ใช้เวลา 1 ปี หรือ 365 วัน 
1 ปี ตำแหน่งของดาวเปลี่ยนแปลง 360 องศา (มุมที่ทำกับขั้วฟ้า)
1 วัน ตำแหน่งของดาวเปลี่ยนแปลง 360 / 365 ≈ 1 องศา  
นั่นหมายความว่า ดาวขึ้นเร็วขึ้นวันละ 1 องศา


การเปลี่ยนตำแหน่งของดาวเนื่องจากโลกโคจรรอบดวงอาทิตย์



ตัวอย่างที่ 4
วันที่ 1 มกราคม กลุ่มดาวนายพรานขึ้นเวลา 18.30 น. 
อยากทราบ ว่า ในเวลาเดียวกัน ของวันที่ 1 กุมภาพันธ์ ตำแหน่งของกลุ่มดาวนายพรานจะสูงเหนือขอบฟ้ากี่องศา
 1 วัน ตำแหน่งของดาวเปลี่ยนแปลง 360 / 365 = 1 องศา  
 31 วัน ตำแหน่งของดาวเปลี่ยนแปลง = 1 x 31 = 31 องศา  
เพราะฉะนั้นในวันที่ 1 กุมภาพันธ์ เวลา 18.30 น. กลุ่มดาวนายพรานจะสูงเหนือขอบฟ้าด้านทิศตะวันออก 31 องศา
",""
"1023","ทรงกลมท้องฟ้า","Tue, 2018-05-15 21:17","http://www.stkc.go.th/node/1023","ดาราศาสตร์","http://www.scimath.org/article-earthscience/item/675-55","คนในสมัยโบราณเชื่อว่า ดวงดาวทั้งหมดบนท้องฟ้าอยู่ห่างจากโลกเป็นระยะทางเท่าๆ กัน โดยดวงดาวเหล่านั้นถูกตรึงอยู่บนผิวของทรงกลมขนาดใหญ่เรียกว่า “ทรงกลมท้องฟ้า” (Celestial sphere) โดยมีโลกอยู่ที่ศูนย์กลางของทรงกลม   ทรงกลมท้องฟ้าหมุนรอบโลกจากทิศตะวันออกไปยังทิศตะวันตก โดยที่โลกหยุดนิ่งอยู่กับที่ไม่เคลื่อนไหว  

              นักปราชญ์ในยุคต่อมาทำการศึกษาดาราศาสตร์กันมากขึ้น จึงพบว่า ดวงดาวบนท้องฟ้าอยู่ห่างจากโลกเป็นระยะทางที่แตกต่างกัน กลางวันและกลางคืนเกิดจากการหมุนรอบตัวเองของโลก มิใช่การหมุนของทรงกลมท้องฟ้า ดังที่เคยเชื่อกันในอดีต  อย่างไรก็ตามในปัจจุบันนักดาราศาสตร์ยังคงใช้ทรงกลมท้องฟ้า เป็นเครื่องมือในการระบุตำแหน่งทางดาราศาสตร์ ทั้งนี้เป็นเพราะหากเราจินตนาการให้โลกเป็นศูนย์กลาง โดยมีทรงกลมท้องฟ้าเคลื่อนที่หมุนรอบ จะทำให้ง่ายต่อการระบุพิกัดหรือเปรียบเทียบตำแหน่งของวัตถุบนท้องฟ้าและสังเกตการเคลื่อนที่ของวัตถุ เหล่านั้นได้ง่ายขึ้น

จินตนาการจากอวกาศ


ภาพที่ 1 ทรงกลมท้องฟ้า 

              • หากต่อแกนหมุนของโลกออกไปบนท้องฟ้าทั้งสองด้าน เราจะได้จุดสมมติเรียกว่า “ขั้วฟ้าเหนือ” (North celestial pole) และ “ขั้วฟ้าใต้” (South celestial pole) โดยขั้วฟ้าทั้งสองจะมีแกนเดียวกันกับแกนการหมุนรอบตัวเองของโลก และขั้วฟ้าเหนือจะชี้ไปประมาณตำแหน่งของดาวเหนือ ทำให้เรามองเห็นว่า ดาวเหนือไม่มีการเคลื่อนที่ 
              • หากขยายเส้นศูนย์สูตรโลกออกไปบนท้องฟ้าโดยรอบ เราจะได้เส้นสมมติเรียกว่า “เส้นศูนย์สูตรฟ้า” (Celestial equator)   เส้นศูนย์สูตรฟ้าแบ่งท้องฟ้าออกเป็น “ซีกฟ้าเหนือ” (Northern hemisphere) และ “ซีกฟ้าใต้” (Southern hemisphere) เช่นเดียวกับที่เส้นศูนย์สูตรโลกแบ่งโลกออกเป็นซีกโลกเหนือ และซีกโลกใต้


ภาพที่ 2 เส้นสมมติบนทรงกลมท้องฟ้า 

จินตนาการจากพื้นโลก

              • ในความเป็นจริงเราไม่สามารถมองเห็นทรงกลมท้องฟ้าได้ทั้งหมด  เนื่องจากเราอยู่บนพื้นผิวโลก จึงมองเห็นทรงกลมท้องฟ้าได้เพียงครึ่งเดียว และเรียกแนวที่ท้องฟ้าสัมผัสกับพื้นโลกรอบตัวเราว่า “เส้นขอบฟ้า” (Horizon)  ซึ่งเป็นเสมือน เส้นรอบวงบนพื้นราบ ที่มีตัวเราเป็นจุดศูนย์กลาง 
              • หากลากเส้นโยงจากทิศเหนือมายังทิศใต้ โดยผ่านจุดเหนือศรีษะ จะได้เส้นสมมติซึ่งเรียกว่า “เส้นเมอริเดียน”  (Meridian) 
              • หากลากเส้นเชื่อมทิศตะวันออก-ทิศตะวันตก โดยให้เส้นสมมตินั้นเอียงตั้งฉากกับขั้วฟ้าเหนือตลอดเวลา จะได้ “เส้นศูนย์สูตรฟ้า”  ซึ่งแบ่งท้องฟ้าออกเป็นซีกฟ้าเหนือและซีกฟ้าใต้  หากทำการสังเกตการณ์จากประเทศไทย ซึ่งอยู่บนซีกโลกเหนือจะมองเห็นซีกฟ้าเหนือมีอาณาบริเวณมากกว่าซีกฟ้าใต้เสมอ

การเคลื่อนที่ของทรงกลมท้องฟ้า 
              เมื่อมองจากพื้นโลกเราจะเห็นทรงกลมท้องฟ้าเคลื่อนที่จากทิศตะวันออกไปยังทิศตะวันตก  อย่างไรก็ตามเนื่องจากโลกของเราเป็นทรงกลม ดังนั้นมุมมองของการเคลื่อนที่ของทรงกลมท้องฟ้า ย่อมขึ้นอยู่กับตำแหน่งละติจูด(เส้นรุ้ง) ของผู้สังเกตการณ์  เป็นต้นว่า
              • ถ้าผู้สังเกตการณ์อยู่บนเส้นศูนย์สูตร หรือละติจูด 0°    ขั้วฟ้าเหนือจะอยู่ที่ขอบฟ้าด้านทิศเหนือพอดี  (ภาพที่ 3) 
              • ถ้าผู้สังเกตการณ์อยู่ที่ละติจูดสูงขึ้นไป เช่น ละติจูด 13°    ขั้วฟ้าเหนือจะอยู่สูงจากขอบฟ้า 13° (ภาพที่ 4) 
              • ถ้าผู้สังเกตการณ์อยู่ที่ขั้วโลกเหนือ หรือละติจูด 90°   ขั้วฟ้าเหนือจะอยู่สูงจากขอบฟ้า 90° (ภาพที่ 5) 

              เราสามารถสรุปได้ว่า ถ้าผู้สังเกตการณ์อยู่ที่ละติจูดเท่าใด  ขั้วฟ้าเหนือจะอยู่สูงจากขอบฟ้าเท่ากับละติจูดนั้น 


ภาพที่ 3 ละติจูด 00 N

              ผู้สังเกตการณ์อยู่ที่เส้นศูนย์สูตร (ละติจูด 00) 
              ดาวเหนืออยู่บนเส้นขอบฟ้าพอดี 
              ดาวขึ้น – ตก ในแนวในตั้งฉากกับพื้นโลก


ภาพที่ 4 ละติจูด 130 N

              ผู้สังเกตการณ์อยู่ที่ กรุงเทพ ฯ (ละติจูด 130 N) 
              ดาวเหนืออยู่สูงเหนือเส้นขอบฟ้า 130
              ดาวขึ้น – ตก ในแนวเฉียงไปทางใต้ 130


ภาพที่ 5 ละติจูด 900  N

              ผู้สังเกตการณ์อยู่ที่ขั้วโลกเหนือ (ละติจูด 900 N) 
              ดาวเหนืออยู่สูงเหนือเส้นขอบฟ้า 900
              ดาวเคลื่อนที่ในแนวขนานกับพื้นโลก
",""
"1022","DNA ในร่างกาย กำหนดวิธี “ออกกำลังกาย” ที่เหมาะสมได้","Tue, 2018-05-15 21:12","http://www.stkc.go.th/node/1022","วิทยาศาสตร์การแพทย์","https://www.sanook.com/health/10441/","

การออกกำลังกายช่วยให้ร่างกายแข็งแรงและปราศจากโรค หลายคนคิดว่าการได้ออกกำลังกายอย่างน้อยอาทิตย์ละครั้งถือว่าประสบความสำเร็จ แต่รู้หรือไม่ว่าการออกกำลังกายที่ได้ผลดีต่อร่างกาย จะต้องมีวินัยและปฏิบัติอย่างสม่ำเสมอและถูกวิธี ซึ่งการที่จะรู้ว่าออกกำลังกายรูปแบบใดถึงจะเหมาะสมนั้น สามารถตรวจวิเคราะห์ได้จากพันธุกรรมพื้นฐานของแต่ละคน

การตรวจพันธุกรรมพื้นฐาน หรือ DNA เพื่อค้นหาสมรรถภาพ เริ่มมีการนำมาใช้ในการดูประสิทธิภาพทางกีฬา เนื่องจากปัจจุบัน วิทยาศาสตร์การกีฬาถูกนำมาใช้ในวงการกีฬาอาชีพมากขึ้น โดยสามารถทำการวิเคราะห์พันธุกรรมเป็นรายบุคคลเพื่อนำข้อมูลมาใช้ในการกำหนด กิจกรรมหรือโปรแกรมการออกกำลังกายหรือฝึกซ้อม ว่า DNA ลักษณะนี้ต้องทำกิจกรรมที่เน้นความทนทานหรือกิจกรรมที่เน้นการใช้พลังงานหรือสามารถทำได้ทั้งสองแบบ โดยข้อมูลจาก DNA นี้จะช่วยในการเลือกโปรแกรมการฝึกซ้อมที่มีประสิทธิภาพมากขึ้น ซึ่งผู้ที่เข้ารับการทดสอบสามารถใช้ในการตัดสินใจเลือกเล่นกีฬาที่เหมาะสมและตรงกับความสามารถของตนเองมากที่สุด

การวิเคราะห์ DNA จะทำให้นักกีฬาสามารถทราบถึงพันธุกรรมและสมรรถณะพื้นฐานของตน ซึ่งจะทำให้การฝึกฝนเป็นไปได้อย่างรวดเร็วและลดความเสี่ยงได้ การเข้าใจจุดแข็งและจุดอ่อนของร่างกายทำให้รู้ถึงขีดความสามารถของเราซึ่งเป็นกุญแจสำคัญในการพัฒนาสมรรถภาพของร่างกายเพิ่มเติมจากการฝึกซ้อมและอาหาร โดยการตรวจนั้นมีการสกัด DNA จากกระพุ้งแก้ม ตัวอย่างน้ำลาย หรือเลือด  ผ่านกระบวนการเก็บรักษาที่ได้มาตรฐาน และส่งตรวจที่ห้องปฏิบัติการมาตรฐานระดับสากล

ยีนสามารถกำหนดการแปรผันทางพันธุกรรมของร่างกาย เช่น ความแข็งแกร่ง ความสามารถในการใช้ออกซิเจนประสิทธิภาพการเต้นของหัวใจ ขนาดของกล้ามเนื้อ และองค์ประกอบเส้นใยกล้ามเนื้อ การรู้จักยีนของคุณหมายความว่าคุณรู้จักร่างกายของคุณดีขึ้น และนั่นจะทำให้คุณเป็นนักกีฬาที่ดียิ่งขึ้น การตรวจวิเคราะห์ DNA ช่วยให้กำหนดกิจกรรมทางกายภาพที่เหมาะสำหรับแต่ละบุคคล เพราะเป็นการวิเคราะห์จากลักษณะทางพันธุกรรมเฉพาะบุคคล เพื่อดูว่าบุคคลนั้นๆ เหมาะกับการเล่นกีฬาหรือการฝึกซ้อมที่เน้นความทนทาน หรือกิจกรรมที่เน้นการใช้พลังงาน หากจำเป็นจะช่วยกำหนดทรีทเมนต์ จากผลการวิเคราะห์และอาจรวมถึงการใช้ผลิตภัณฑ์อาหารเสริมมากขึ้นหรือการออกแบบอาหารที่ให้นักกีฬารับประทาน

การทราบข้อมูลของยีนบางยีนก็ช่วยให้ทราบเรื่องความเสี่ยงในการบาดเจ็บ ตัวอย่างเช่นยีนที่ชื่อ Collagen type l alpha 1 gene (COL1A1) เป็นยีนที่สร้างโปรตีน ซึ่งเป็นองค์ประกอบหลักของเส้นเอ็น(1) ในยีนนี้จะมีความหลากหลายทางพันธุกรรมจุดหนึ่ง (rs1800012) ในสายพันธุกรรมที่มีผลต่อปริมาณการแสดงออกของยีน โดยคนส่วนใหญ่จะมีรหัสพันธุกรรมเป็น G (Guanine) ณ ตำแหน่งนี้ แต่จะมีประชากรประมาณ 20% ที่มีรหัสพันธุกรรมเป็น T (Thymine) ด้วย ซึ่งหากมีรหัสพันธุกรรมเป็น T จะส่งผลให้การแสดงออกของยีนดังกล่าวสูงขึ้น ซึ่งอาจส่งผลให้ความแข็งแรงของเส้นเอ็นมากขึ้นเช่นกัน(2) มีนักกีฬาประมาณ 4% ที่มีรหัสพันธุกรรมเป็น T ทั้งคู่ จะทำให้มีความเสี่ยงของการเกิดอาการบาดเจ็บเส้นเอ็นไขว้หน้าหัวเข่า และ เอ็นร้อยหวาย ลดลง (3) สำหรับคนทั่วไปที่มีรหัสพันธุกรรมแบบ G จะมีการแสดงออกของยีนนี้ตามปกติ ก็ควรจะมีการอบอุ่นร่างกายและยืดเส้นเอ็นก่อนการออกกำลังกายอย่างสม่ำเสมอ เพื่อลดโอกาสการในการบาดเจ็บดังกล่าว            

เมื่อเราทราบข้อมูลทางพันธุกรรมแล้วก็จะสามารถรู้ได้ว่าร่างกายสามารถตอบสนองต่อการกินอาหารและการออกกำลังกายประเภทใด และสามารถนำข้อมูลที่ได้มาปรับเปลี่ยนพฤติกรรมการกินและการออกกำลังกายให้เหมาะสมต่อลักษณะทางพันธุกรรมของแต่ละคนเพื่อผลลัพท์ทางสุขภาพที่ดีที่สุด
",""
"1021","ไขข้อข้องใจ กินอะไร? ทำไมถึงเป็น ""โรคเกาต์""","Tue, 2018-05-15 21:08","http://www.stkc.go.th/node/1021","วิทยาศาสตร์สุขภาพ","https://www.sanook.com/health/7693/","

โรคเกาต์ คืออะไร ?

โรคเกาต์ ก็เป็นโรคข้ออักเสบประเภทหนึ่ง พบได้ในผู้ชายมากกว่าผู้หญิง ซึ่งเกิดจากการตกตะกอนของกรดยูริคภายในข้อ โดยกรดยูริคนี้ก็มาจากสารพิวรีนที่มีอยู่มากในอาหารจำพวกเครื่องในสัตว์และถั่วเมล็ดแห้ง เตือนไว้ก่อนว่าใครที่เป็นโรคเกาต์เข้านะ จะต้องได้รับการดูรักษาไปต่อเนื่องตลอดชีวิตเลย (จริง 1000%) เพราะถ้าปล่อยทิ้งไว้อาจจะทำให้ข้อต่างๆ ตามร่างกายของเราผิดรูป จนทำให้พิการได้ น่ากลัวมากจริงๆ

อาการแบบไหนถึงจะทำให้รู้ว่าเป็น โรคเกาต์ เข้าแล้ว ?

วิธีสังเกตก็ดูไม่ยาก ดูตามที่เราสรุปมาเป็นข้อๆ ได้เลย


	มีอาการปวดตามข้อ ข้อบวม ผิวบริเวณข้อแดง กดลงไปรู้สึกเจ็บ ซึ่งอาการปวดเกิดขึ้นได้กับข้อหลายตำแหน่ง อย่างที่มีการพบบ่อยๆ ได้แก่ ข้อนิ้วโป้งเท้า , ข้อเท้า และข้อเข่า โดยอาการปวดจะเกิดขึ้นแบบฉับพลัน รวมถึงมีอาการไข้ขึ้นเล็กน้อยไปจนถึงไข้สูง
	 
	เมื่อมีอาการปวดกำเริบขึ้นแต่ละครั้งก็จะกินเวลาไปประมาณ 3 - 7 วัน
	 
	ถ้ารู้ตัวว่าเป็น โรคเกาต์ แต่ไม่รีบไปรักษา ปล่อยให้มีอาการแบบที่กล่าวมาอยู่เรื่อยๆ ต่อเนื่อง ก็เสี่ยงที่จะทำให้การอักเสบเกิดขึ้นซ้ำๆ จนทำให้ข้อบิดเบี้ยว เดินลำบาก ไปจนถึงพิการได้
	 
	นอกจากนั้นก็ยังมีอาการอื่นเกิดขึ้นร่วมด้วย เช่น อาจพบนิ่วในไต หรือนิ่วในทางเดินปัสสาวะ


สิ่งที่ไปกระตุ้นให้ โรคเกาต์ เกิดการเจริญเติบโต

ถ้าจะว่ากันง่ายๆ ก็คือสิ่งที่เรารับเข้าสู่ร่างกายแล้วเข้าไปเสริมให้มีโอกาสที่จะเป็น โรคเกาต์ เพิ่มขึ้น หรือถ้าหากเป็นอยู่แล้วก็จะยิ่งเสริมให้อาการที่มีรุนแรงมากขึ้นไปอีก ดังนี้


	การกินอาหารที่มีสารพิวรีนประกอบอยู่มาก เช่น สัตว์ปีก, เครื่องในสัตว์
	 
	การดื่มเหล้าและเบียร์
	 
	ยาบางชนิด อาทิ ยาลดความดันโลหิตบางชนิด, ยาที่เพิ่มให้เลือดมีกรดยูริคสูง
	 
	ปัจจัยอื่นๆ ไม่ว่าจะเป็น การบาดเจ็บ, ช่วงเวลาหลังผ่าตัดใหม่ หรือแม้แต่ความเครียดก็มีส่วนที่ทำให้เกิดโรคเกาต์ได้เหมือนกันนะ


 iStock

‘ปวดเกาต์’ เกิดขึ้นตอนไหนได้บ้าง ?

ตอนนี้เรายังไม่สามารถบอกได้แน่ชัดว่าอาการปวดเกาต์จะเกิดขึ้นเมื่อไหร่ เนื่องจากแต่ละคนก็มีปัจจัยที่ทำให้เกิดอาการปวดได้แตกต่างกัน แต่โดยส่วนใหญ่เวลาที่บอกต่อไปนี้ผู้ป่วยมักจะเกิดอาการปวดขึ้นได้คล้ายๆ กัน


	ช่วงเวลาที่เกิดความเครียดสูง มีแรงกดดันสูง
	ช่วงเวลาที่ดื่มเครื่องดื่มที่มีแอลกอฮอล์
	ช่วงเวลาที่กินเลี้ยงในงานสังสรรค์ กินอาหารมากจนเกิดเป็นพิษต่อร่างกาย โดยเฉพาะอาหารที่มีกรดยูริคสูง
	ช่วงเวลาที่ร่างกายไม่แข็งแรง หรือป่วย
	ช่วงเวลาที่อากาศเย็น หนาว ฝนตก หรืออากาศมีความแปรปรวน


ระดับความรุนแรงของ ‘โรคเกาต์’


	Asymptomatic Hyperuricemia : ระยะนี้จะยังไม่มีอาการแสดงออกมาให้เห็น ถึงแม้ว่าจะมีกรดยูริคสะสมอยู่ในเลือดสูง แต่ยังไม่ทำให้เกิดอาการปวดใดๆ
	Acute Gouty Arthritis : ระยะนี้ผู้ป่วยจะเกิดอาการปวดตามข้อขึ้นมาอย่างกะทันหัน
	Intercritical Gout (พัก) : ระยะนี้อาการปวดของผู้ป่วยจะหยุด หรือเริ่มหายปวดลงจากช่วงแรก เป็นระยะที่เว้นก่อนเริ่มอาการปวดในครั้งต่อไป โดยในระยะนี้แนะนำให้ผู้ป่วยรีบหาวิธีรักษาแก้ไขอย่างเร่งด่วนก่อนจะกลับมามีอาการปวดอีก
	Recurrent Gout Arthritis : ระยะนี้ผู้ป่วยจะกลับมามีอาการปวดอีกครั้ง


Chronic Tophaceous Gout : ระยะนี้อาการปวดที่เกิดขึ้นจะรุนแรงจนถึงระดับเรื้อรังและปวดอย่างต่อเนื่อง ขยายบริเวณที่ปวดมากขึ้น ซึ่งมีความเสี่ยงสูงที่จะเกิดภาวะแทรกซ้อนอื่นๆ ตามมา

การตรวจวินิจฉัย

หากว่ามีอาการตามที่กล่าวมาข้างต้น หรือมีบางอาการที่ส่อว่าเรากำลังเข้าสู่การเป็นผู้ป่วยโรคเกาต์ ก็ควรเดินทางไปพบแพทย์เพื่อตรวจวินิจฉัยน่าจะดีกว่า ไม่ต้องเสียเวลาคิดไปกันเอง โดยแพทย์ก็จะมีการตรวจวินิจฉัยด้วยวิธีดังต่อไปนี้


	การเจาะน้ำในข้อไปตรวจ ว่ากันว่าวิธีนี้เป็นวิธีการตรวจยืนยันที่ดีที่สุด ไม่ใช่แค่การตรวจหาว่าเป็นโรคเกาต์หรือไม่ แต่ยังช่วยวินิจฉัยแยกโรคอื่นๆ เพิ่มเติมได้ด้วย
	 
	การเจาะเลือดเพื่อตรวจระดับกรดยูริคว่ามีสูงกว่าปกติหรือไม่
	 
	การ X-Ray บริเวณข้อที่มีอาการปวด โดยจะดูความผิดปกติได้จากภาพในรังสี


การรักษาโรคเกาต์

เมื่อเดินทางไปตรวจวินิจฉัยกับแพทย์ผู้เชี่ยวชาญมาแล้ว พบว่าตัวเองนั้นเป็น โรคเกาต์ จริงๆ แพทย์ก็จะให้ยามา พร้อมกับคำแนะนำเพื่อบรรเทาอาการ โดยที่เราก็ต้องปฏิบัติตามสั่งแพทย์อย่างเคร่งครัด


	ขณะที่โรคกำเริบ ควรกินยาตามแพทย์สั่ง
	 
	ทำการประคบเย็น
	 
	ควรลดการใช้ข้อ หลีกเลี่ยงการลงน้ำหลักที่ข้อที่เกิดการอักเสบ
	 
	กินน้ำให้เพียงพอ


ป้องกัน โรคเกาต์ เอาไว้ตั้งแต่ต้นต้องทำยังไง?


	หลีกเลี่ยงการรับประทานอาหารดังต่อไปนี้ หัวใจไก่, ตับไก่, กึ๋นไก่, เซ่งจี้หมู, ตับหมู, ไต, ตับอ่อน, มันสมองวัว, เนื้อไก่, เนื้อเป็ด, ห่าน, ไข่ปลา, ปลาดุก, ปลาไส้ตัน, ปลาอินทรีย์, ปลาซาร์ดีน, กุ้งชีแฮ้, หอย, น้ำสกัดเนื้อ, น้ำต้มกระดูก, น้ำซุปต่างๆ, ซุปก้อน, ยีสต์, เห็ด, ถั่วดำ, ถั่วแดง, ถั่วเขียว, ถั่วเหลือง, กระถิน, ชะอม, กะปิ เป็นต้น
	 
	ดื่มน้ำมากๆ
	 
	กินยาตามคำสั่งของแพทย์อย่างเคร่งครัด ซึ่งในผู้ป่วยบางรายอาจต้องกินยาตลอดชีวิต

",""
"1020","จะทำอย่างไรให้ฟันขาว?","Tue, 2018-05-15 21:05","http://www.stkc.go.th/node/1020","วิทยาศาสตร์สุขภาพ","https://www.sanook.com/health/4033/","

ฟันเหลืองเกิดขึ้นจากสาเหตุใด 
ฟันคนเราปกติจะมีสีขาวเป็นมันวาว แต่บางคนจะมีฟันเหลือง หรือดำ คล้ำ แลดูไม่สวย งาม โดยอาจจะเป็นเพียงบางซี่ หรือทุก ๆ ซี่ก็ได้ ซึ่งสาเหตุที่ทำให้ฟันคนเราไม่ขาวก็จะมาจากหลายสาเหตุด้วยกัน คือ 

1. การที่คนเรารับประทานอาหาร หรือดื่มเครื่องดื่มที่มีสี เป็นประจำ เช่น ชา กาแฟ การอมลูกอม สูบบุหรี่ ร่วมกับการที่เราแปลงฟันไม่สะอาดพอ จึงทำให้มีคราบอาหาร คราบแบคทีเรีย และหินปูน มาเกาะติดสะสมทีละน้อย ๆ จนเห็นเป็นสีเหลือง สีน้ำตาล หรือสีดำติดตามซอกฟัน 

2. เกิดจากฟันผุ ซึ่งมักจะมีสีเหลืองเข้ม หรือสีน้ำตา โดยเฉพาะฟันที่อยู่ด้านหน้าทำให้ มองเห็นได้ชัดเจน 

3. เกิดจากฟันตาย ซึ่งหมายถึง ฟันที่ไม่มีเลือด และประสาทฟันมาหล่อเลี้ยงทำให้ฟันมีสี ทึบ ไม่โปร่งเหมือนฟันที่มีชีวิตอยู่ ซึ่งจะเกิดขึ้นกับฟันที่ผุมาก ๆ และทิ้งไว้เป็นระยะเวลานาน จนฟันผุลุกลามถึงโพรงประสาทฟัน หรืออาจเกิดขึ้นกับฟันที่ได้รับอุบัติเหตุ หรือถูกกระแทกอย่างแรง จนมีการฉีกขาดของเส้นเลือดที่มาหล่อเลี้ยงฟัน เมื่อทิ้งไว้นาน ๆ โดยไม่มีการดึงประสาทฟันออก ฟันจะยิ่งมีสีคล้ำมากขึ้น 

4. ฟันมีสีผิดปกติมาตั้งแต่กำเนิด เนื่องมาจากโรคบางอย่าง หรือการได้รับยาบางชนิด มากเกินไป เช่น ยาเตตราซัยคริน ซึ่งการกินยาตัวนี้ จะมีผลต่อสีของฟัน โดยเฉพาะในช่วงที่มีการก่อตัวหรือสร้างฟันเท่านั้น คือ ฟันน้ำนม ในเด็กอายุ 3-9 เดือน และฟันแท้ในเด็กอายุ 3-12 ปี ทำให้ฟันแทบทุกซี่มีสีค่อนข้างเหลือง หรือเป็นสีเทาดำ นอกจากนี้อาจเกิดจากการได้รับฟลูออไรด์มากเกินไป จะมีจุดสีน้ำตาลบนฟัน ที่เรียกว่า ฟันตกกระ


วิธีใดบ้างที่จะทำให้ฟันขาว มีกี่วิธี 

วิธีที่จะทำให้ฟันขาวนั้นมีอยู่หลายวิธี ขึ้นอยู่กับสาเหตุ และลักษณะของสีฟันที่ผิดปกติไป 

วิธีแรกที่ง่ายมากก็คือ การแปรงฟันให้สะอาดอย่างทั่วถึงหลังอาหารทุกมื้อร่วมกับการไปพบทันตแพทย์อย่างสม่ำเสมอเพื่อขูดหินปูนและขัดฟัน ซึ่งการขัดฟันจะไม่ทำให้ฟันบางลงอย่างที่บางคนเข้าใจ ถ้าเกิดการมีฟันผุก็จัดการให้เรียบร้อย ในฟันหน้าทันตแพทย์จะกรอส่วนที่ผุ มีสีดำ หรือสีเหลืองออก แล้วอุดด้วยวัสดุที่มีสีเหมือนฟัน เท่านี้ ฟันก็จะมีสีขาวสะอาดได้เหมือนปกติ


การฟอกสีฟัน คืออะไร 

การฟอกสีฟันในปัจจุบัน คือการฟอกสีฟันทั้งปาก ได้รับความนิยมจากบุคคลทั่วไป และมีการวิวัฒนาการของยาที่ฟอกสีฟัน ทำให้ใช้ได้สะดวกและมีประสิทธิภาพมากขึ้น การฟอกสีฟันทั้งปาก ทำให้ 2 วิธี 

วิธีแรก เป็นวิธีที่จะต้องทำในคลินิก โดยทันตแพทย์จะเป็นผู้ทำ โดยใช้สารฟอกสี ซึ่งส่วนใหญ่ คือ สารประเภท Peroxide ที่มีความเข้มข้น 30-35 % ระยะเวลาในการทำในแต่ละครั้ง คือประมาณ 30 นาที - 1 ชั่วโมง 

วิธีที่สอง คือ คนไข้สามารถนำสารฟอกสีกลับไปทำเองได้ที่บ้าน โดยทันตแพทย์จะเตรียมอุปกรณ์ให้ แต่คนไข้ต้องกลับมาตรวจเป็นระยะตามที่ทันตแพทย์นัดสารฟอกสีที่ใช้ก็จะเป็นประเภทเดียวกับที่ทำในคลีนิค แต่จะมีความเข้มข้น น้อยกว่า คือ ประมาณ 2-10% ทั้งนี้เพื่อความปลอดภัย วิธีฟอกก็ไม่ยาก เพียงแต่บีบสารฟอกสีลงในถาดฟันยางที่ทันตแพทย์ทำเฉพาะไว้สำหรับแต่ละคน จำนวนน้ำยาที่ใส่ลงในถาดก็ประมาณเพียง 1 ใน 3 ของถาด แล้วสวมฟันยางไว้ วันละ 1-2 ชม. ทุกวันและจะต้องกลับไปพบทันตแพทย์ตามกำหนดนัด


ต้องใช้ระยะเวลาในการรักษามากน้อยแค่ไหน 

ระยะเวลาที่ใช้นั้นมักขึ้นอยู่กับสีและคราบคล้ำของฟัน ถ้าฟันมีสีเหลืองไม่มากก็อาจจะ ฟอกให้ขาวได้ในเวลา 2-3 สัปดาห์ แต่ถ้าหากฟันมีสีเหลืองเข้ม หรือสีเทาอ่อนก็อาจจะต้องฟอกให้ขาวได้นานพอสมควร แต่ใช้เวลาในการฟอกมากขึ้นเป็น 4-5 สัปดาห์


สารฟอกสีมีอันตรายหรือผลข้างเคียงต่อเหงือกหรือฟันหรือไม่ 

อันตรายหรือผลข้างเคียงต่อเหงือกหรือฟัน ก็มีบ้างโดยเฉพาะชนิดที่ทำในคลินิกเพราะมี ความเข้มข้นสูง แต่ทันตแพทย์ผู้ทำเขาจะระมัดระวังและป้องกันเป็นอย่างดี ส่วนชนิดที่ทำที่บ้านนั้น จะต้องมีความเข้มข้นน้อย จึงไม่ค่อยมีอันตราย ถึงแม้ว่าเราอาจจะกลืนสารฟอกสีลงไปบ้างเล็กน้อย เพราะสารฟอกสีจะสลายตัวกลายเป็นน้ำได้ง่าย 

ส่วนอาการที่จะเกิดขึ้นก็อาจจะมีอาการแสบเหงือกและเนื้อเยื่ออ่อนในช่องปาก เนื่องจากการระคายเคืองโดยตรงที่สัมผัสกับน้ำยา และอีกอาการหนึ่งที่อาจเกิดขึ้นได้เสมอ ก็คือ การเสียวฟันหลังจากฟอกสี แต่ประสาทฟันจะมีการป้องกันตัวเองโดยธรรมชาติและอาการก็จะค่อย ๆ ทุเลาลงและหมดไปเมื่อเราหยุดฟอกสี นอกจากนี้ทันตแพทย์ก็อาจเคลือบได้การเคลือบฟลูออไรด์ การฟอกสีฟันทั้งปากไม่ได้ทำให้ฟันสึกกร่อนหรืออ่อนแอลงแต่อย่างไร


ถ้าทำการรักษาเรียบร้อยแล้วจะต้องทำอีกหรือไม่ มีการทำแบบถาวรหรือไม่ 

การฟอกสีฟันเมื่อฟอกแล้วสีกลับมาเหมือนเดิมหรือไม่นั้นขึ้นอยู่กับสภาพก่อนฟอก ถ้า เดิมสีค่อนข้างคล้ำ โอกาสคืนกลับสู่สีเดิมจะเป็นไปได้สูง ในเวลา 1-2 ปี แต่การฟอกสีฟันที่สีเหลืองอ่อน จะขาวได้นานประมาณ 3-4 ปี ทั้งนี้ต้องขึ้นกับความระมัดระวังป้องกันการติดสีจากคราบอาหารด้วย และเมื่อสีฟันคล้ำลงอีกก็สามารถใช้ยาฟอกสีฟันซ้ำได้อีก 


ส่วนวิธีอื่น ๆ ที่จะทำแบบถาวรก็มี เช่น 

- การทำเคลือบฟัน โดยทันตแพทย์จะกรอแต่งผิวเคลือบฟันด้านหน้าออกเล็กน้อย แล้ว ปิดทับด้วยวัสดุอุดสีขาว หรือสีเหมือนฟัน ตบแต่งให้ได้รูปร่างสวยงาม ซึ่งวิธีนี้ จะทำให้ฟันขาวค่อนข้างถาวรกว่าการฟอกสี แต่ก็ยังมีโอกาสเสื่อมได้ คือ อาจจะมีรอยแตก กะเทาะของวัสดุที่ทำเคลือบเมื่อใช้ไม่ระมัดระวัง แต่สามารถซ่อมแซมหรือทำใหม่ได้ไม่ยากนัก แต่วิธีนี้โดยทั่วไปค่าใช้จ่ายก็จะแพงกว่าการฟอกสีฟัน นอกจากนี้ก็ยังมีอีกวิธีหนึ่ง คือ 

- การทำครอบฟัน ทันตแพทย์จะกรอแต่งผิวเคลือบฟันออกทั้งซี่ ให้เหลือเป็นแกนแล้ว ทำฟันปลอมครอบทับลงไปติดแน่นด้วยซีเมนต์ทันตกรรม ฟันที่ดำหรือแตก บิ่น สารมารถทำครอบที่มีสีและรูปร่างให้สวยงามได้ดี จึงถือว่าเป็นการเปลี่ยนสีฟันได้อย่างถาวร แต่ค่าใช้จ่ายจะแพงกว่าการทำเคลือบฟัน และการฟอกสีฟัน


ในเด็กสามารถทำได้หรือไม่ 

ในเด็กก็สามารถทำได้ แต่ไม่มีความจำเป็นต้องทำ ปกติเด็กก็จะมีฟันแท้ขึ้น อายุประมาณ 6-7 ปี ฟันแท้ที่ขึ้นมามักจะมีฟันเหลืองกว่าฟันน้ำนมอย่างเห็นได้ชัด แต่ก็เป็นสีที่เป็นธรรมชาติจึงไม่จำเป็นต้องฟอกสีฟัน นอกจากรายที่มีความปกติจริง ๆ เท่านั้น


ในกรณีใดบ้างที่ไม่สามารถทำได้ มีข้อห้ามบ้างหรือไม่ 

ข้อห้ามนั้นไม่มี แต่บางทีการจะตัดสินใจว่าจะฟอกสีฟันใหม่หรือไม่นั้น ก็จะขึ้นอยู่กับ ความจำเป็นด้วย บางคนคิดว่าตัวเองมีฟันสีเหลือง แต่จริง ๆ แล้วก็เป็นสีโทนปกติของฟัน


การฟอกสีฟันด้วยตนเองที่มีขายตามท้องตลาดนั้น สามารถทำเองได้หรือไม่ 

ยาฟอกสีฟันชนิดที่วางขายตามร้านค้า บุคคลทั่วไปสามารถซื้อไปฟอกเองที่บ้านได้ และ ยาสีฟันที่ทำให้ฟันขาวก็มีออกมาสู่ท้องตลาดมากขึ้น ซึ่งเป็นประเภทที่นอกเหนือจากการดูแลของทันตแพทย์ จึงยังไม่เป็นที่ยอมรับกันโดยทั่วไป
",""
"1019","""ตีบ ตัน แตก"" อันตรายจากโรคหลอดเลือดสมอง","Tue, 2018-05-15 21:02","http://www.stkc.go.th/node/1019","วิทยาศาสตร์สุขภาพ","https://www.sanook.com/health/4269/","

โรคหลอดเลือดสมอง เป็นปัญหาสำคัญที่สร้างความวิตกกังวลเป็นอย่างมาก เพราะหากเกิดขึ้นและรักษาไม่ทันการณ์ทำให้เป็นอัมพฤกษ์หรืออัมพาต หรืออาจถึงขั้นเสียชีวิตได้      

โรคหลอดเลือดสมองตีบเกิดจากความผิดปกติของหลอดเลือดที่ไปเลี้ยงสมอง โดยความผิดปกตินั้นมี 2 ชนิด คือ  ชนิดตีบหรืออุดตัน  ชนิดแตก  โดยทั่วไปโรคหลอดเลือดสมองตีบอุดตันพบได้ร้อยละ 80  ในขณะที่ชนิดแตกพบได้ร้อยละ 20  ซึ่งอาการทั้ง 2 ชนิดนี้  คือ อาการเฉียบพลันของทางระบบประสาท เช่น อ่อนแรงครึ่งซีก ชาครึ่งซีก ปากเบี้ยวพูดไม่ได้ กลืนลำบาก ภาพซ้อน เป็นต้น

กลุ่มเสี่ยงที่จะเป็นโรคสมอง ได้แก่ กลุ่มผู้สูงอายุ และกลุ่มที่มีปัจจัยเสี่ยง เช่น ความดันโลหิตสูง เบาหวาน ไขมันในเลือดสูง การสูบบุหรี่ ภาวะน้ำหนักเกิน รวมทั้งหัวใจเต้นผิดจังหวะ

อาการของโรคหลอดเลือดสมอง เริ่มแรกเป็นอาการผิดปกติทางระบบประสาทที่เกิดเฉียบพลัน เช่น อ่อนแรง ชา โดยจะเป็นครึ่งซีกหรือแม้กระทั่งพูดไม่ได้ มองไม่เห็น รวมทั้งการปวดหัวอย่างรุนแรงเฉียบพลันด้วย

การรักษาประกอบด้วย การให้ยาสลายลิ่มเลือดที่จะให้ทางหลอดเลือดดำ โดยในปัจจุบันสามารถให้ได้ 3-4 ชั่วโมงครึ่ง ขึ้นกับข้อบ่งชี้ของคนไข้ นอกจากนั้นก็จะมีการใช้สายตรวจที่สอดสายเข้าไปแล้วฉุดลากลิ่มเลือดออกมาเพื่อที่จะเปิดหลอดเลือดใหญ่ให้ได้

ส่วนในเรื่องของอาหารก็สำคัญ ที่แนะนำคือ ผักสด เนื้อสัตว์ ไม่กินมัน ไม่กินหนัง หลีกเลี่ยงปัจจัยเสี่ยงทุกอย่าง เพื่อรักษาระดับความดัน ไขมัน น้ำตาลและน้ำหนักตัวให้อยู่ในเกณฑ์ปกติ

การรักษาโรคหลอดเลือดสมอง เวลาเป็นปัจจัยสำคัญ ยิ่งรักษาเร็วยิ่งได้ผลดี ที่กล่าวกันว่า มาพบแพทย์ภายใน 3-4 ชั่วโมงครึ่ง แพทย์จะให้ยาสลายลิ่มเลือดแต่ความเป็นจริงแล้ว  ถ้าผู้ป่วยได้รับยาสลายลิ่มเลือดภายในครึ่งชั่วโมงหรือ 1 ชั่วโมง โอกาสหายเป็นปกติมีสูงถึง 3 เท่าของกลุ่มที่ไม่ได้รับยา และโอกาสนั้นลดลงเรื่อย ๆ เมื่อเวลาผ่านไป

สำหรับผู้ที่มีความเสี่ยง เช่น ผู้ที่มีความดันโลหิตสูง บางครั้งจะไม่เกิดอาการ แต่หากท่านตรวจพบแล้วได้รับการวินิจฉัยว่าเป็นความดันโลหิตสูง ขอให้รับประทานยาและปฏิบัติตัวควบคุมความดันโลหิตให้อยู่ให้เกณฑ์ปกติ  หากไม่แน่ใจให้ปรึกษาแพทย์

สิ่งสำคัญสำหรับโรคนี้ การเฝ้าระวังตนเอง หมั่นสังเกตอาการ ควบคู่ไปกับการพบแพทย์เพื่อตรวจร่างกายและสุขภาพอย่างสม่ำเสมอเป็นอีกทางหนึ่งที่ช่วยให้ห่างไกลจากโรคนี้ได้
",""
"1018","จริงหรือไม่? “คอตตอนบัด” ห้ามใช้เช็ดหู?","Tue, 2018-05-15 20:57","http://www.stkc.go.th/node/1018","วิทยาศาสตร์สุขภาพ","https://www.sanook.com/health/3377/"," 



“คอตตอนบัด” ห้ามใช้เช็ดหู?

นพ. ภาสกร วันชัยจิรบุญ อายุรแพทย์ กล่าวว่า ปกติแล้ว ทางการแพทย์ “ไม่แนะนำ” ให้ใส่คอตตอนบัท หรือสิ่งใดๆ เข้าไปในรูหู เพราะว่าขี้หู หรือ earwax เป็นเรื่องธรรมชาติที่หูจะผลิตออกมา เพื่อป้องกันสิ่งแปลกปลอมเข้าไปในหู ดังนั้นวิธีการทำความสะอาดหู เพียงแค่ใช้คอตตอนบัด หรือสำลีอื่นๆ เช็ดบริเวณรอบนอกรูหู หรือปากรูหู เพื่อทำความสะอาดในกรณีที่หูสกปรก หรือขี้หูไหลออกมานอกรูหูเท่านั้น

เพราะหากใช้คอตตอนบัดเข้าไปปั่นในหู อาจจะแคะหูจนเพลิน แรงเกินจนอาจเป็นแผลได้

 

เว็บไซต์ independent ของประเทศอังกฤษกล่าวว่า Q-Tip หรือคอตตอนบัดที่ผลิตอยู่ในประเทศอังกฤษ มีคำเตือนอยู่ข้างผลิตภัณฑ์เสมอ ว่าห้ามใช้ทำความสะอาดข้างในรูหู แต่คนส่วนมากมักไม่ใส่ใจ และใช้ทำความสะอาดข้างในรูหูกันเรื่อยมา นอกจากนี้ Dennis Fitzgerald แพทย์ผู้เชี่ยวชาญด้านโรค คอ หู จมูก ยังยืนยันอีกว่า พบผู้ป่วยที่มีปัญหากับหู จากการใช้คอตตอนบัดในรูหูอยู่ตลอดเวลา และได้แนะนำให้หยุดใช้ทุกครั้ง

 

วิธีทำความสะอาดหูที่ถูกต้อง

1. ห้ามแคะ ปั่นหูด้วยคอตตอนบัด หรือนำคอตตอนบัดไปชุบแอลกอฮอล์ น้ำเกลือ หรือของเหลวอื่นๆ แล้วนำมาแคะหูเด็ดขาด เพราะจำให้รูหูแห้งเกินไป และหากของเหลวนั้นไหลลงข้างในชั้นหู อาจทำให้เกิดอาการระคายเคือง อักเสบ จนอาจเป็นโรคหูน้ำหนวกได้

2. ใช้คอตตอนบัด ทำความสะอาดเพียงบริเวณใบหู และบริเวณปากรูหูเท่านั้น หากน้ำเข้าหูทุกครั้งเมื่ออาบน้ำสระผม ให้ใช้สำลีอุดหูก่อนสระผม

3. หากรู้สึกว่าน้ำเข้าหู ให้เอียงหูข้างนั้นลง เขย่าหัวเบาๆ หรือกระโดดเบาๆ ให้น้ำออกมาจากหูเอง หลีกเลี่ยงการใช้คอตตอนบัดเช็ดเข้าไปในรูหู

4. หากรู้สึกหูอื้อ น้ำเข้าหูนานกว่าปกติ รู้สึกว่ามีอะไรเข้าไปในหู หรือมีอาการผิดปกติอื่นๆ ควรไปพบแพทย์ อย่าพยายามเช็ด หรือแคะข้างในหูเอง

 

หู เป็นอวัยวะที่ซับซ้อน และละเอียดอ่อน เป็นประสาทสัมผัสที่สำคัญไม่น้อยไปว่าการมองเห็น การได้กลิ่น รับรู้รส และการสัมผัส ดังนั้นควรรักษาเอาไว้ให้ดีๆ ไม่ฟังเพลงดังจนเกินไป ทำความสะอาดอย่างระมัดระวัง เท่านี้เราก็มีหลีกเลี่ยงความเสี่ยงต่อโรคที่เกี่ยวกับหูไปได้เยอะแล้วล่ะ
",""
"1017","จริงหรือมั่ว? แว๊กซ์ในถ้วยบะหมี่กึ่งสำเร็จรูป อันตรายต่อร่างกาย","Tue, 2018-05-15 20:55","http://www.stkc.go.th/node/1017","วิทยาศาสตร์สุขภาพ","https://www.sanook.com/health/4473/","บะหมี่กึ่งสำเร็จรูปชนิดถ้วย มีขี้ผึ้งเคลือบอยู่ด้านในหรือไม่?

ก่อนที่จะไปถึงคำตอบที่ว่า ขี้ผึ้งเป็นอันตรายต่อร่างกายของเราหรือไม่นั้น ต้องดูก่อนว่าในบรรจุภัณฑ์อาหารที่เราทาน มีขี้ผึ้งเคลือบอยู่ด้านในจริงหรือไม่ ทั้งนี้คำตอบของเจ้าของผลิตภัณฑ์กล่าวไว้ในเว็บไซต์อย่างเป็นทางการของว่า ถ้วยของบะหมี่กึ่งสำเร็จรูป เป็นถ้วยกระดาษลามิเนตพลาสติกชนิด PE Food Grade (Polyethylene) ไม่มีการเคลือบแว๊กซ์ หรือขี้ผึ้งแต่อย่างใด ส่วนที่เห็นลื่นๆ ด้านในถ้วย เป็นพลาสติกชนิดทนร้อน ที่ใส่ไว้ด้านในของถ้วยเพื่อทำให้ถ้วยคงรูป และเป็นผลิตภัณฑ์ที่ได้รับการรับรองว่าใช้กับอาหารได้อย่างปลอดภัย นอกจากนี้ยังสามารถนำเข้าเตาไมโครเวฟได้อีกด้วย

 

ชนิดของภาชนะสำหรับบรรจุบะหมี่กึ่งสำเร็จรูปชนิดถ้วย

โดยทั่วไปแล้ว ชนิดของภาชนะสำหรับบรรจุบะหมี่กึ่งสำเร็จรูปชนิดถ้วยมีด้วยกัน 3 แบบ คือ

1. ถ้วยพลาสติก PP (Polypropylene) ขึ้นรูปโดยการหลอมเม็ดพลาสติก PP Food Grade แล้วยิงขึ้นรูปถ้วย  พลาสติกประเภทนี้สามารถใช้กับผลิตภัณฑ์บะหมี่กึ่งสำเร็จรูปโดนการเติมน้ำร้อนหรือน้ำธรรมดาและเข้าไมโครเวฟก็ได้  ถ้วยพลาสติกมีความแข็งแรงง  ป้องกันความชื้นและกลิ่นได้ดี

 

2. ถ้วยโฟม PS (Polystyrene)  ขึ้นรูปโดยการหลอมพลาสติก PS แล้วขึ้นรูปถ้วย ซึ่งจะมีลักษณะเป็นเม็ดโฟมเล็กๆ เกาะกันแน่น มีข้อดีคือ เป็น ฉนวนความร้อน  เมื่อชงน้ำร้อนในบะหมี่แล้ว  บะหมี่จะร้อนนาน ผู้ถือถ้วยจะไม่รู้สึกร้อน อย่างไรก็ตามถ้วยโฟมไม่สามารถทนความร้อนระดับ 100 องศาเซลเซียสได้ จึงไม่สามารถนำเข้าไมโครเวฟได้ ยังมีข้อเสียของบรรจุภัณฑ์โฟมอีกหลายประการ คือ เป็นขยะที่ไม่สามารถย่อยสลายได้ด้วยวิธีทางชีวภาพโดยจุลินทรีย์  ยังไม่มีวิธีรีไซเคิลที่เหมาะสม  (นักวิชาการประเมินว่าต้องใช้เวลาหลายร้อยปีในการย่อยสลาย) นอกจากนี้ถ้วยโฟมพิมพ์สีภายนอกได้ไม่สวยงาม จึงต้องอาศัยการหุ้มด้วยพลาสติกอีกชั้นหนึ่งเพื่อเป็นพื้นที่ฉลากอาหาร

3. ถ้วยกระดาษลามิเนตพลาสติกชนิด PE (Polyethylene)  ขึ้นรูปโดยการพ่นพลาสติก PE Food Grade เป็นฟิลม์เคลือบบนผิวกระดาษด้านในของถ้วย  ถ้วยชนิดนี้เมื่อเติมน้ำร้อนยังสามารถถือถ้วยได้โดยไม่ร้อนมือ เพราะถ้วยออกแบบให้ปลอกกระดาษชั้นนอกที่พิมพ์ฉลากสวมทับไว้ ทำให้เป็นฉนวนอากาศป้องกันไม่ให้ความร้อนในถ้วยออกไปสู่ภายนอก สามารถนำเข้าไมโครเวฟได้  และช่วยรักษาสิ่งแวดล้อม เพราะใช้เวลาย่อยสลายน้อยกว่าถ้วยชนิดอื่น อย่างไรก็ตามถ้วยอาจอ่อนตัวลงเล็กน้อยจากไอน้ำ จึงควรถือถ้วยอย่างระมัดระวัง

 

ขี้ผึ้ง เป็นอันตรายต่อกระเพาะอาหารได้หรือไม่?

หากรับประทานอาหารอื่นๆ ที่บรรจุภัณฑ์มีการเคลือบขี้ผึ้งอยู่จริงๆ อยากแจ้งให้ทราบว่า ขี้ผึ้งมีชนิดที่สามารถรับประทานได้อยู่ด้วย เช่น ขี้ผึ้งที่ใช้ในการเคลือบผักและผลไม้ เพื่อยืดระยะเวลาการเก็บรักษาให้ยาวนาน ป้องกันโรคราและแมลง รักษาน้ำหนัก รสชาติ และการสูญเสียวิตามิน ดังนั้นหากเลือกรับประทานจากผู้ผลิตที่มีความน่าเชื่อถือ ได้รับการรับรองมาตรฐานการผลิตอย่างถูกต้อง ก็ขอให้มั่นใจได้ว่าเป็นขี้ผึ้งที่ไม่เป็นอันตรายต่อร่างกายอย่างที่กลัวกัน

 

รู้อย่างนี้แล้ว ก็ทานบะหมี่กึ่งสำเร็จรูปกันอย่างสบายใจได้เลยนะคะ แต่ถ้าจะให้ดีอย่าทานติดต่อกันเป็นประจำจะดีกว่า เพราะบะหมี่กึ่งสำเร็จสารอาหารไม่เพียงพอต่อการเจริญเติบโตของร่างกาย และหากต้องทานจริงๆ ควรเพิ่มคุณค่าทางโภชนาการด้วยการเติมผัก เนื้อสัตว์ ไข่ และอื่นๆ ได้ตามใจชอบ
",""
"1016","Smart Compose บน Gmail โฉมใหม่ ให้ AI ช่วยเขียนอีเมลให้","Tue, 2018-05-15 20:51","http://www.stkc.go.th/node/1016","วิศวกรรมศาสตร์และเทคโนโลยี","https://www.it24hrs.com/2018/smart-compose-gmail-ai/","Smart Compose เป็นฟีเจอร์ใหม่ล่าสุดที่จะมาอยู่ในเว็บไซต์ Gmail โฉมใหม่ ที่ประกาศกลางงาน Google I/O เมื่อคืน โดยฟีเจอร์นี้จะช่วยให้คุณเขียนอีเมลได้ไวขึ้นโดยพิมพ์ไม่กี่คำ เพราะใช้ AI ช่วยในการเขียนอีเมล ทำให้เขียนไวและเสร็จเร็วขึ้น ไม่เมื่อยมือ ไม่ต้องคิดมาก

 



โดยระหว่างที่เราพิมพ์อีเมลบน Gmail เจ้าตัว AI บนฟีเจอร์ Smart Compose จะแนะนำคำหรือวลีที่ใช้ในการเขียนอีเมลได้ เหมือนระบบเดาคำอัตโนมัติ ว่าเราจะพิมพ์อะไรเป็นคำต่อไป ซึ่งการที่ AI ช่วยพิมพ์อัตโนมัตินี้ ช่วยให้เราพิมพ์เร็วขึ้นโดยไม่ต้องพิมพ์บนคีย์บอร์ดเองยาวๆ ที่เราต้องทำก็แค่กด Tab … Tab … Tab

นอกจากนี้ช่วงก่อนเปิดตัว Smart Compose ในงาน Google I/O ก็มีฟีเจอร์ Smart Reply แสดงประโยคข้อความตอบกลับ ให้คุณเลือกตอบกลับได้เร็วขึ้นด้วย



 

ทั้งนี้ฟีเจอร์ใหม่ล่าสุดบน Gmail เขียนเมลด้วย AI จะได้ใช้กันในช่วงปลายเดือนพฤษภาคม หรือไม่ก็ช่วงเดือนมิถุนายน ปี 2018 นี้ เรียกได้ว่า Gmail โฉมใหม่จะมี AI คอยช่วยพิมพ์ให้คุณตอบจดหมาย หรือพิมพ์จดหมายได้สะดวกขึ้น ออมแรงกดพิมพ์ให้น้อยลง
",""
"1015","Digital Wellbeing บน Android P มือถือช่วยเตือน ลดอาการติดสมาร์ทโฟน","Tue, 2018-05-15 20:49","http://www.stkc.go.th/node/1015","วิศวกรรมศาสตร์และเทคโนโลยี","https://www.it24hrs.com/2018/digital-wellbeing-android-p/","Digital Wellbeing ซึ่งเป็นฟีเจอร์ใหม่ และแปลกใหม่มากถึงขั้นเป็นธีมสำคัญในการเปิดตัวของ Google I/O และเป็นไฮไลต์เด็ดของ Android P สำหรับผู้ใช้มือถือ Android ซึ่งภายในสมาร์ทโฟนที่ทำงานบนระบบปฏิบัติการ Android จะมีฟีเจอร์ชุดใหม่ดังนี้




	Dashboard แสดงกิจกรรมระยะเวลาในการใช้สมาร์ทโฟนของเรา ว่าเราใช้แอปอะไรบ้าง นานมั้ย ใช้ในช่วงเวลาไหน โดยแสดงเป็นกราฟรายแอปต่างๆ รวมถึงสถิติข้อความเตือนในแต่ละวัน
	App Timer สามารถกำหนดช่วงเวลาในการใช้งานแต่ละแอป เหมาะสำหรับป้องกันเด็กที่แอบมาเล่นเกมบนมือถือเป็นประจำ
	Do Not Disturb โฉมใหม่ ปิดการแจ้งเตือนทั้งหมด และไม่แสดงขึ้นมาเตือนบนหน้าจอ แต่ยังยกเว้นกรณีคนสำคัญโทรมาได้เผื่อมีเหตุฉุกเฉิน
	Wind Down หรือโหมดก่อนนอน โดยจะลดสีของหน้าจอเหลือเป็นขาวดำ เป็นการเตือนว่าถึงเวลาที่คุณต้องเข้านอนแล้ว




ฟีเจอร์เหล่านี้ใน Digital Wellbeing จะช่วยเปลี่ยนพฤติกรรมอาการติดสมาร์ทโฟน ( Smartphone Addict ) ให้ติดมือถือลดลงเน้นกิจกรรมกับเพื่อนและคนในครอบครัวมากขึ้น รวมถึงสุขภาพของคุณด้วย

ทั้งนี้ Android P จะปล่อยให้กลุ่มที่สนใจและนักพัฒนาทดสอบก่อน ผ่านทาง Android P Beta ซึ่งได้ปล่อยแล้วในงาน Google I/O โดยรุ่นที่สามารถทดสอบ Android P Beta สามารถคลิกชมเว็บไซต์นี้ โดยครั้งนนี้มีผู้ผลิตได้ร่วม Android P Beta หลายแบรนด์ด้วยกันเช่น  Google , Nokia , Oppo , Vivo , Xiaomi , Sony
",""
"1014","คุยโทรศัพท์มือถือ เปิดเพลงขณะขับรถ เสี่ยงอุบัติเหตุสูงขึ้น","Tue, 2018-05-15 20:47","http://www.stkc.go.th/node/1014","วิศวกรรมศาสตร์และเทคโนโลยี","https://www.it24hrs.com/2018/smartphone-driving-traffic-accident/","คุยโทรศัพท์มือถือ กินขนม ฟังเพลง หรือนำเด็กทารกขึ้นรถ มีโอกาสเกิดอุบัติเหตุเพิ่มขึ้น เพราะหากทำแบบนั้นจัดเป็นกิจกรรมที่ขาดสมาธิในการขับรถ เสี่ยงการเกิดอุบัติเหตุบนท้องถนนสูงขึ้น แม้ว่าผู้ขับรถจะไม่ได้ดื่มสุรา หรือ เครื่องดื่มแอลกอฮอล์ก็ตาม การเสียสมาธิจากเรื่องเหล่านี้ก็มีโอกาสเกิดอุบัติเหตุได้



กรมป้องกันและบรรเทาสาธารณภัย (ปภ.) เปิดเผยว่า คุยโทรศัพท์มือถือ ทำให้สมาธิของผู้ขับขี่จะอยู่กับบทสนทนาทางโทรศัพท์ จึงส่งผลต่อความสนใจสภาพแวดล้อม ไม่สามารถจำรายละเอียดเส้นทาง ป้ายจราจร และป้ายบอกทางได้ โดยเฉพาะหากใช้มือถือโทรศัพท์ จะเหลือมือจับพวงมาลัยเพียงข้างเดียว เมื่อเกิดเหตุฉุกเฉิน จึงไม่สามารถแก้ไขสถานการณ์เฉพาะหน้าได้ทันท่วงที

ซึ่ง การคุยโทรศัพท์มือถือ โดยไม่ใช้อุปกรณ์เสริม ทำให้มีความเสี่ยงต่อการเกิดอุบัติเหตุเพิ่มขึ้น 5 เท่า โดยหากผู้ขับใช้โทรศัพท์มือถือ ผู้ขับรถก็ต้องก้มหน้าดูโทรศัพท์ ใช้นิ้วเลื่อนหน้าจอ พิมพ์ข้อความสนทนาโต้ตอบทางโทรศัพท์ ทำให้ต้องละสายตาจากเส้นทาง แม้จะเป็นช่วงเวลาสั้น ๆ แต่ส่งผลต่อประสิทธิภาพในการขับรถ ซึ่งการพิมพ์หรืออ่านข้อความทางโทรศัพท์ ทำให้มีความเสี่ยงต่อการเกิดอุบัติเหตุเพิ่มขึ้น 23 เท่า โดยเฉพาะช่วงระหว่างขับรถ



การทานอาหารบนรถ แม้จะเป็นขนมขบเคี้ยวก็ทำให้ผู้ขับขี่เสียสมาธิได้ เนื่องจากผู้ขับขี่จะเหลือมือจับพวงมาลัยเพียงข้างเดียว ประกอบกับความมันของอาหารและมือที่เปื้อนเศษอาหาร ทำให้จับพวงมาลัยไม่ถนัด จึงส่งผลต่อการบังคับทิศทางและประสิทธิภาพในการขับรถ

การแต่งหน้า ที่ผู้หญิง หรือสุภาพสตรีมักแต่งหน้าหรือหวีผมในช่วงที่สภาพการจราจรติดขัด หรือรถจอดติดสัญญาณไฟ หากเผลอปล่อยเท้าจากแป้นเบรก จะพุ่งชนรถคันหน้า ก่อให้เกิดอุบัติเหตุได้

การค้นหาของหรือหยิบของ ผู้ขับต้องเอื้อมมือ และเอี้ยวตัว รวมถึงละสายตาจากเส้นทาง โดยเฉพาะช่วงที่การจราจรติดขัดหรือจอดติดไฟแดง หากเผลอปล่อยเท้าจากเบรก อาจพุ่งชนรถคันหน้าได้ โดยการค้นหาหรือหยิบของในขณะขับรถ มีความเสี่ยงต่อการเกิดอุบัติเหตุเพิ่มขึ้น 0.5 เท่า ดูโทรทัศน์ แสงสว่าง เสียง และภาพที่เคลื่อนไหว จะดึงดูดผู้ขับขี่ให้ละสายตาจากเส้นทาง การเปลี่ยนช่อง ปรับเพิ่มหรือลดเสียง จะรบกวนสมาธิในการขับรถของผู้ขับขี่

แม้ว่าการฟังเพลง จะทำให้ผู้ขับขี่มีความสุขขึ้น ผู้โดยสารก็ได้ฟังเพลงด้วย แต่การเปิดเพลงจังหวะเร็ว ๆ อาจรบกวนสมาธิในการขับรถ ยิ่งเปิดเพลงเสียงดังยังทำให้ผู้ขับขี่ไม่ได้ยินเสียงจากภายนอก หากเกิดสิ่งผิดปกติกับรถ หรือรถคันอื่นบีบแตรเตือน จะไม่สามารถแก้ไขเหตุฉุกเฉินเฉพาะหน้าได้



การพาเด็กโดยสารรถตามลำพัง โดยเฉพาะเด็กเล็กอาจปีนป่ายหรือรื้อของในรถ ทำให้ผู้ขับขี่ต้องละสายตาจากเส้นทาง พะวงกับการดูแลและสังเกตพฤติกรรมเด็ก จึงส่งผลต่อสมาธิในการขับรถ ซึ่งการนำเด็กเล็กโดยสารรถตามลำพัง ทำให้มีความเสี่ยงต่อการเกิดอุบัติเหตุเพิ่มขึ้น 4 เท่า การอุ้มเด็กนั่งตักขณะขับรถ ทำให้ผู้ขับขี่บังคับพวงมาลัยไม่ถนัด อีกทั้งเด็กอาจนั่งบดบังทัศนวิสัยในการมองเห็นเส้นทาง โดยเฉพาะหากเด็กแย่งพวงมาลัย หรือเลื่อนเกียร์ จะส่งผลต่อประสิทธิภาพในการขับรถ และ การนำเด็กทารกโดยสารรถ ทำให้มีความเสี่ยงต่อการเกิดอุบัติเหตุเพิ่มขึ้น 8 เท่า.

ดังนั้นหากคุณมีพฤติกรรมเหล่านี้ ต้องเพิ่มความระมัดระวังและสมาธิจดจ่อมองเส้นทางบนท้องถนน เพื่อให้เกิดอุบัติเหตุจากการเสียสมาธิของผู้ขับ
",""
"1013","ไม้บรรทัด บนเครื่องมือวาดของ PowerPoint ใช้ยังไง มีประโยชน์อะไรบ้าง?","Tue, 2018-05-15 20:46","http://www.stkc.go.th/node/1013","วิศวกรรมศาสตร์และเทคโนโลยี","https://www.it24hrs.com/2018/ruler-powerpoint-draw/","ไม้บรรทัด บนโปรแกรมกลุ่ม Microsoft Office เช่น Word หรือ PowerPoint หลายท่านคงจะนึกถึงไม้บรรทัดบนขอบกระดาษไว้ดูการจัดหน้ากระดาษ แต่สำหรับ ไม้บรรทัด บนบทความนี้ จะเป็นเครื่องมือจริงบนหน้าจอ ที่จะใช้แทนไม้บรรทัดของจริงที่คุณถือไว้ใช้ตีเส้นใต้เป็นประจำ เรามาดูกันว่าใช้กันอย่างไร



การเรียก ไม้บรรทัด มาตีเส้นใน PowerPoint นั้นสามารถเลือกได้ที่แท็บ วาด >>แล้วเลือกที่ ไม้บรรทัด



แล้วไม้บรรทัดจะแสดงบนหน้าจอ PowerPoint โดยจะทาบทับสไลด์แบบนี้ คุณสามารถย้ายตำแหน่งไม้บรรทัด ได้ตามต้องการ เหมือนเอามือแตะไม้บรรทัดทาบบนสไลด์ โดยสามารถเลื่อนด้วย 2 นิ้วได้ทันทีถ้าจอคอมของคุณรองรับจอสัมผัส  แต่ถ้าเป็นคอมธรรมดา สามารถใช้เม้าส์คลิกค้างย้ายตำแหน่งได้ตามต้องการ



คุณสามารถใช้ 2 นิ้วแตะไม่บรรทัดแล้วเอียงองศาได้ตามต้องการซึ่งง่ายมากๆ


	ในกรณีไม่ใช่จอสัมผัส สามารถใช้ปุ่ม scroll ตรงกลางของเม้าส์เลื่อน เพื่อเอียงองศาได้
	หรือกรณีใช้ Trackpad ก็ใช้ 2 นิ้วลูบขึ้นหริอลูบลงตรงบริเวณ Trackpad เพื่อเอียงองศาได้เช่นกัน




และสามารถตีเส้นใต้ตามไม้บรรทัด โดยาเม้าส์มาชี้ที่ปากกา แล้ววาดตรงไม้บรรทัดเลย ผลคือหมึกปากกกาจะปรากฎเฉพาะตรงไม้บรรทัดแล้วลากตีเส้นได้ได้อย่างแม่นยำ ไม่มีเบี้ยว

สรุปคือ ไม้บรรทัด สามารถใช้สำหรับวัดองศา และตีเส้นใต้บนสไลด์ PowerPoint นั่นเอง และยิ่งใช้จอสัมผัส มีปากกาด้วย การตีเส้นใต้ด้วยไม้บรรทัดก็จะสะดวกมากขึ้น ฟีเจอร์นี้ใช้ได้บน PowerPoint 2016 และ Office 365
",""
"1012","วิธีให้ Microsoft Word อ่านหนังสือให้ฟัง","Tue, 2018-05-15 20:44","http://www.stkc.go.th/node/1012","วิศวกรรมศาสตร์และเทคโนโลยี","https://www.it24hrs.com/2018/word-read-aloud/","Word โปรแกรมพิมพ์งานเอกสารที่คุณคุ้นเคย แต่ใครใช้ Office365 ซึ่งเป็นโปรแกรมสำนักงานที่มีการเพิ่มฟีเจอร์ตลอดเวลา ล่าสุดได้ปล่อยฟีเจอร์ใหม่ให้ Microsoft Word ให้สามารถ อ่านออกเสียง ให้คุณฟังได้แล้ว และจากการทดสอบจากทีมงานก็พบว่าสามารถอ่านออกเสียงได้ทั้งภาษาอังกฤษและภาษาไทยด้วย



วิธีการคือ ให้เปิดโปรแกรม Word 365 จากนั้นเปิดเอกสารสักไฟล์นึง แล้วให้เลือกตรงด้านบนโดยคลิกที่แท็บ รีวิว ( review )แล้วคลิกปุ่ม อ่านออกเสียง ( Read Aloud ) หรือกดปุ่ม Alt + Ctrl + Space บนคีย์บอร์ดขณะใช้โปรแกรม Word เพื่อให้สามารถ อ่านออกเสียง ได้ทันที



คลิกวีดีโอด้านบนเพื่อดูวิธีใช้และลองฟัง Word อ่านออกเสียง

แค่นี้โปรแกรม Word ก็จะอ่านออกเสียงให้คุณฟัง โดยสามารถควบคุมการอ่านซึ่งอยู่ด้านขวาของจอ เช่น Play เพื่ออ่านเรื่อยๆ หรือ stop เพื่อหยุด สามารถเร่งความเร็วในการอ่านตามต้องการ และสามารถเลือกเสียงอ่านได้

อย่างไรก็ตามจากที่ทดสอบการใช้ อ่านออกเสียง ( Read Aloud ) บน Word 365 ปรากฎว่ายังมีข้ามการอ่านในตอนแรก และบางครั้งเสียงอังกฤษและเสียงไทยคนละเสียงกัน แต่อย่างน้อยก็เห็นว่าตอนนี้ Microsoft Word สามารถพัฒนาอ่านออกเสียง ภาษาไทย ให้คุณฟังได้แล้ว



ดังนั้นตอนนี้ใครใช้ Office 365 ลองใช้ฟีเจอร์ อ่านออกเสียง บน Word กัน
",""
"957","ซ่อนตัวหรือวิ่งหนี? เมื่อระเบิดนิวเคลียร์ลงกลางเมือง","Sun, 2018-04-15 21:32","http://www.stkc.go.th/node/957","วิทยาศาสตร์ธรรมชาติ","http://www.scimath.org/article-science/item/7476-2017-09-08-03-50-05","สงครามเย็นสิ้นสุดลงในปี 1991 แต่ภัยคุกคามจากอาวุธนิวเคลียร์ยังคงมีอยู่กว่า 14,900 นัดใน 9 ประเทศที่ครอบครอง ทั้งยังสถานการณ์สงครามที่ถูกรายงานให้เห็นตามหน้าสื่อสิ่งพิมพ์หรือสื่อสังคมออนไลน์ต่างๆ ไม่ว่าจะเป็นการเรียกร้องให้เกิดการแข่งขันด้านอาวุธของประธานาธิบดีสหรัฐ ฯ การกระทำเข้าข่ายการละเมิดสนธิสัญญาอาวุธในการอัพเกรดคลังแสงนิวเคลียร์ของรัสเซีย รวมไปถึงการพัฒนาขีปนาวุธระยะไกลและการฝึกซ้อมรบอาวุธนิวเคลียร์ของเกาหลีเหนือ ซึ่งต่างก็เป็นสถานการณ์ที่ไม่น่าไว้วางใจ
          ในขณะเดียวกันทุกคนต่างทราบดีอยู่แล้วว่า การก่อการร้ายด้วยอาวุธและระเบิดนิวเคลียร์นั้นเป็นภัยคุกคามที่รุนแรง และแม้ว่าเหตุการณ์การโต้ตอบของประเทศมหาอำนาจที่มีอาวุธร้ายแรงครอบครองทั้งหลาย จะไม่น่ากระตุ้นให้เกิดการใช้ตัวเลือกสุดท้ายอย่างระเบิดนิวเคลียร์ได้ก็ตาม แต่หลายคนคงอดสงสัยไม่ได้ว่า หากเป็นหนึ่งในผู้รอดชีวิตจากการโจมตีด้วยระเบิดนิวเคลียร์แล้วจะต้องปฏิบัติตัวตัวอย่างไร?



ภาพที่ 1 เหตุการณ์ระเบิดนิวเคลียร์ 
ที่มา WikiImages/pixabay


	ผู้ที่รอดชีวิตจากการระเบิดนิวเคลียร์อาจต้องสัมผัสกับขี้เถ้าปนเปื้อนสารกัมมันตรังสีและฝุ่นกัมมันตรังสีหลังนิวเคลียร์ระเบิด (fallout)
	การหาที่พักพิงที่ดีโดยเร็วที่สุดเท่าที่จะเป็นไปได้และการเข้าพักอาศัยเป็นสิ่งสำคัญสำหรับการรอดชีวิตจากฝุ่นกัมมันตรังสี
	นักวิทยาศาสตร์จึงได้คิดแผนการเกี่ยวกับวิธีการในการเคลื่อนย้ายไปยังที่หลบภัยที่เป็นเป็นผลดีและปลอดภัยที่สุด


หลีกเลี่ยงฝุ่นกัมมันตรังสี

          แม้ว่าคุณจะเป็นหนึ่งในผู้รอดชีวิตจากระเบิดนิวเคลียร์ ถึงอย่างไรเสียก็ไม่ได้หมายความว่าจะรอดจากผลกระทบที่น่ากลัวอย่างขี้เถ้าปนเปื้อนกัมมันตรังสีหรือฝุ่นกัมมันตรังสีหลังการระเบิดของนิวเคลียร์ที่มีแรงระเบิดตั้งแต่ 0.1-10 กิโลตัน

          ฝุ่นกัมมันตรังสี (Nuclear fallout) เป็นสารกัมมันตรังสีที่ตกค้างอยู่ในชั้นบรรยากาศหลังการระเบิดของระเบิดนิวเคลียร์  ซึ่งเป็นผลกระทบที่เกิดจากการแยกตัวของนิวเคลียสของอะตอมอย่างรวดเร็วในปฏิกิริยานิวเคลียร์ฟิชชัน (Nuclear fission reaction) โดยจะปลดปล่อยพลังงานในรูปของรังสีแกมมาและรังสีอื่น ๆ รวมทั้งพลังงานความร้อนสูง และการได้รับรังสีปริมาณมากในช่วงเวลาสั้นๆ อาจทำให้เซลล์ภายในร่างกายและความสามารถในการซ่อมแซมตัวเองเสียหายได้ หรืออาจเรียกอาการดังกล่าวว่า ""ความผิดปกติจากการได้รับรังสีสูงแบบเฉียบพลัน"" (Acute Radiation Sickness, ARS) ซึ่งมีผลต่อระบบภูมิคุ้มกันและความสามารถในการต่อสู้กับเชื้อโรคต่างๆ ของร่างกายด้วย

          ลูกไฟจากแรงระเบิดราว 10 กิโลตันที่มีความร้อนสูงจะพุ่งขึ้นสู่ชั้นบรรยากาศมากกว่า 100 ไมล์ต่อชั่วโมง (หรือประมาณ 160 กิโลเมตรต่อชั่วโมง) โดยผลของแรงระเบิดจากปฏิกิริยานิวเคลียร์ฟิชชัน (Fission product) หลอมรวมทั้งสิ่งสกปรก และเศษขยะต่างๆ จะถูกดึงเข้าไปในชั้นบรรยากาศจากลูกไฟดังกล่าว สิ่งที่พยายามจะบอกก็คือ จะมีสิ่งสกปรกมากกว่า 8,000 ตัน ถูกวางอยู่ในก้อนเมฆ

         รังสีแกมมาสามารถพุ่งขึ้นไปได้มากกว่า 5 ไมล์ในอากาศ อนุภาคของชิ้นส่วนที่มีขนาดใหญ่จะตกลงมาบริเวณดังกล่าวได้ราวเม็ดฝน ส่วนอนุภาคที่มีขนาดเบากว่าจะตกลงสู่พื้นที่ซึ่งไกลออกไป

วิ่งหนีหรือซ่อนตัว?

สิ่งที่ควรทำมากที่สุดในการอยู่รอดหลังจากภัยพิบัติทางนิวเคลียร์คือ การเข้าไปหลบยังโครงสร้างที่แข็งแรงรวมทั้งสามารถป้องกันตัวเราจากภายนอกทันทีและอยู่ที่นั่น และหากสามารถเข้าไปยังส่วนล่างของโครงสร้างนั้นได้ให้เข้าไปยังส่วนของชั้นใต้ดิน เนื่องจากดินเป็นโล่ที่ดีที่สุดในการป้องกันอันตรายจากรังสี จากนั้นรอจนกว่าเจ้าหน้าที่กู้ชีพจะสามารถหาทางช่วยเหลือคุณได้ 

          สถานที่สำหรับเป็นที่หลบภัยควรเป็นอาคารที่สร้างจากอิฐหรือคอนกรีตที่มีหน้าต่างน้อย หรือไม่มีเลย บ้านเรือนหรือรถยนต์ไม่ใช่ทางเลือกที่ดีในลำดับต้นๆ เนื่องจากไม่ได้สร้างขึ้นด้วยวัสดุที่สามารถป้องกันรังสีได้ ทั้งยังไม่มีชั้นใต้ดิน ดังนั้นจึงควรเข้าไปหลบในอาคารของโรงเรียนหรือสำนักงานน่าจะเป็นทางเลือกที่ดีกว่า



ภาพที่ 2 ระดับการป้องกันผลกระทบจากกัมมันภาพรังสีของระเบิดนิวเคลียร์ภายในอาคารหรือสถานที่ตั้งภายในอาคาร 
ที่มา Lawrence Livermore National Laboratory

          ซ่อนตัวอยู่ภายในอาคารราว 12-24 ชั่วโมง เหตุผลที่ต้องรอก็เพื่อให้ระดับรังสีแกมมาและรังสีชนิดอื่น ๆ ที่หลุดออกมาหลังจากการระเบิด ซึ่งเป็นไอโซโทปรังสี (Radioisotopes) ร้อน สลายตัวเป็นกลายเป็นอะตอมที่เสถียรเสียก่อน เป็นช่วยจำกัดโซนอันตรายให้แคบลง เนื่องด้วยพื้นที่ที่มีกระแสลมในระดับสูงมากจะช่วยลดผลกระทบที่เกิดจากแรงระเบิดได้ จากนั้นพยายามฟังข่าวสารจากวิทยุเพื่อเตรียมตัวต่อสถานการณ์ต่างๆ อย่างถูกต้องและปลอดภัย



ภาพที่  3 พื้นที่อันตราย (สีม่วงเข้ม) จะแคบลงอย่างรวดเร็วในเวลาไม่นาน ในขณะที่พื้นที่มีความร้อน (สีม่วงอ่อน) ซึ่งมีอันตรายน้อยกว่าจะขยายตัวมากขึ้นเมื่อเวลาผ่านไป

ที่มา  Lawrence Livermore National Laboratory

          สำนักจัดการภาวะฉุกเฉินส่วนกลาง (FEMA - Federal Emergency Management Agency) สหรัฐอเมริกา แนะนำรายการสิ่งของจำเป็นที่ควรมีไว้สำหรับตนเองในยามฉุกเฉิน


	น้ำ 1 แกลลอนต่อคนต่อวัน อย่างน้อย 3 วัน สำหรับการดื่มและการสุขาภิบาล
	อาหารอย่างน้อย 3 วัน ควรเป็นอาหารที่ไม่เสียหรือบูดง่าย
	วิทยุที่ใช้งานได้ด้วยแบตเตอรี่หรือวิทยุมือหมุน และวิทยุรายงานสภาพอากาศ NOAA พร้อมการแจ้งเตือนด้วยเสียง รวมทั้งแบตเตอรี่เสริม
	ไฟฉายและแบตเตอรี่เสริม
	ชุดปฐมพยาบาล
	นกหวีด สำหรับเป่าเพื่อขอความช่วยเหลือ
	หน้ากากป้องกันฝุ่นเพื่อช่วยกรองอากาศที่ปนเปื้อนและแผ่นพลาสติกและเทปพันท่อสำหรับใช้ในสถานที่หลบภัย
	ผ้าเช็ดตัวที่เปียกชื้น  ถุงขยะ  และถุงพลาสติกเพื่อการสุขาภิบาลส่วนบุคคล
	ประแจหรือคีมเพื่อปิดระบบสาธารณูปโภค
	เครื่องมือเปิดอาหาร (สำหรับอาหารกระป๋อง)
	แผนที่ท้องถิ่น

",""
"956","สังเกตเมฆ","Sun, 2018-04-15 21:29","http://www.stkc.go.th/node/956","วิทยาศาสตร์ธรรมชาติ","http://www.scimath.org/article-science/item/7574-2017-10-17-02-04-19","ลายคนคงคุ้นเคยกับการมองก้อนเมฆ ที่เปลี่ยนแปลงรูปร่างไปต่าง ๆ นานา และเราก็ยังสังเกตบรรดาก้อนเมฆอันอ่อนนุ่มนั้น  ด้วยการดูสีของเมฆ ที่ลอยรวมตัวกันอยู่บนท้องฟ้า  ว่าเป็นอย่างไร 

เมฆเกิดจากอะไร

        ก่อนอื่นต้องรู้จักที่ไปที่มาของก้อนเมฆที่เราเห็นอยู่บนท้องฟ้ากันก่อน น้ำจากแหล่งธรรมชาติบนพื้นดิน เป็นจุดเริ่มต้นของมวลเมฆขนาดใหญ่  เมื่อได้รับความร้อนจากดวงอาทิตย์ ก็จะระเหยกลายเป็นไอน้ำลอยอยู่บนอากาศ และเมื่อไอน้ำเกิดการควบแน่นเป็นละอองน้ำหรือเกล็ดน้ำแข็ง การเกาะตัวเป็นกลุ่มในลักษณะแบบนี้ เราเรียกมันว่า เมฆ 



ภาพที่ 1 ก้อนเมฆบนท้องฟ้า
ที่มา : Sipa https://pixabay.com/th

 สีและลักษณะของก้อนเมฆ

          เคยสังเกตไหมว่า ทำไมเมื่อเรามองไปบนท้องฟ้า กลุ่มเมฆที่ล่องลอยอยู่ในอากาศมีสีสันแตกต่างกันไป ก็เนื่องจากว่าความหนาแน่นของกลุ่มไอน้ำหรือเมฆบริเวณนั้น ว่ามีความหนาแน่นมากน้อยเพียงใด ถ้าหนาแน่นมาก แสงผ่านไม่ได้ จะมองเห็นเป็นกลุ่มสีเทาไปจนถึงสีดำ ถ้าหนาแน่นน้อย เราจะมองเห็นเมฆเหล่านั้นเป็นสีขาว  สีของเมฆสามารถสื่อสารหรือบ่งบอกให้เราทราบได้ว่า มีปรากฏการณ์ที่กำลังเกิดขึ้นในชั้นบรรยากาศ หรือสภาพทางอากาศที่กำลังจะเกิดขึ้น  เช่น เมฆที่มีสีเขียว หรือสีเทาเกือบดำ นั้นบ่งบอกถึงการก่อตัวของพายุฝน  หรือเมฆสีแดงส้มในช่วงพระอาทิตย์ขึ้น และพระอาทิตย์ตก จากการกระเจิงของแสงในชั้นบรรยากาศ

           เมฆสามารถแบ่งตามรูปร่างลักษณะและระดับความสูงเหนือพื้นดินของฐานเมฆ โดยทั่ว ๆ ไปดังนี้

                   เมฆชั้นต่ำ               เหนือพื้นดินไม่เกิน 2 กิโลเมตร ไม่มีน้ำแข็งมีแต่ไอน้ำ แต่เมื่อใดที่ไอน้ำรวมกลุ่มกันมีความหนาแน่นจำนวนมาก ก็จะตกลงมาเป็นฝน

                   เมฆชั้นกลาง           สูงตั้งแต่ 2-6 กิโลเมตร มี เมื่อมีความหนาแน่นของน้ำแข็งและไอน้ำรวมกันจำนวนมาก ก็จะตกลงมาเป็นฝน 

                   เมฆชั้นสูง               สูงตั้งแต่ 6 กิโลเมตร ขึ้นไป  ส่วนใหญ่จะเป็นน้ำแข็ง เพราะความสูงระดับนั้นอากาศจะเย็นจัดต่ำกว่าจุดเยื่อกแข็ง



         เราคงพอสังเกตก้อนเมฆที่ลอยอยู่บนท้องฟ้ากันได้บ้างแล้ว ว่าเมฆชนิดไหนทำให้เกิดฝนพรำหรือทำฝนตกหนัก ฉะนั้นก่อนออกจากบ้านครั้งต่อไปก็อย่าลืมพยากรณ์อากาศกันเสียหน่อย จะได้เตรียมพร้อมรับมือกับฝนฟ้าในแต่ละวันได้ทันเวลา
",""
"955","สับสนซ้ายขวา อธิบายได้อย่างไร?","Sun, 2018-04-15 21:24","http://www.stkc.go.th/node/955","วิทยาศาสตร์สุขภาพ","http://www.scimath.org/article-science/item/7747-2017-12-04-06-15-41","หลงทางยังไม่อึดอัดใจเท่าหลงทิศ หากคุณเป็นหนึ่งในบุคคลที่มีความสับสนในการเลือกทิศทางระหว่างซ้ายหรือขวา  ยกตัวอย่างเช่น เมื่อผู้สอนขับรถยนต์ของคุณขอให้คุณเลี้ยวซ้าย คุณสามารถตัดสินใจเลือกหันพวงมาลัยเพื่อเลี้ยวฝั่งด้านซ้ายของตัวเองในทันทีได้หรือไม่? เพราะหากคำตอบคือ “ไม่” คุณคือหนึ่งในสัดส่วนของประชากรที่มีปัญหาเกี่ยวกับการรับรู้ซ้าย-ขวา



  ภาพที่ 1 ทางเลือกซ้ายหรือขวา 
ที่มา 683440/Pixabay

          การรับรู้ซ้าย-ขวา เป็นกระบวนการทางจิตวิทยาที่ซับซ้อนที่เกี่ยวข้องกับการทำงานของระบบประสาท เช่นเดียวกับความสามารถในการรวบรวมข้อมูลประสาทสัมผัสและการมองเห็น ภาษา และความจำ สำหรับบางคนอาจตัดสินใจเลือกได้ในทันที แต่สำหรับบางคนต้องหยุดคิดสักชั่วครู่จึงจะสามารถแบ่งแยกได้ว่าทางใดซ้ายหรือขวา

เปลี่ยนผิดให้เป็นถูกเพื่อหลีกเลี่ยงความผิดพลาด

          ความจริงแล้วไม่ใช่เรื่องแย่อะไรเมื่อหลงทางจากการตัดสินใจผิดในการเลือกทิศทาง แต่ก็มีหลายสถานการณ์ที่ความสับสนระหว่างด้านซ้ายและด้านขวาก่อให้เกิดผลกระทบร้ายแรง หลายอาชีพที่สร้างความผิดพลาดอย่างมากหากมีปัญหาในการแยกแยะความแตกต่างดังกล่าว และจะเป็นข้อผิดพลาดที่น่าเศร้าที่สุด เมื่อเกิดขึ้นในงานทางด้านการแพทย์อย่างการผ่าตัดเปลี่ยนไตผิดข้างหรือการตัดขาผิดข้าง และถึงแม้ว่าจะมีการตรวจสอบและวางแผนการทำงานอย่างเป็นระบบไว้ล่วงหน้าเพื่อลดความเสี่ยงแล้ว แต่ความผิดพลาดของมนุษย์มักจะเป็นต้นตอของสาเหตุต่าง ๆ เสมอ



ภาพที่ 2 การผ่าตัด 
ที่มา sasint/Pixabay

         อีกหนึ่งปัญหาที่เกี่ยวข้องกับวิชาชีพด้านสุขภาพก็คือ เมื่อแพทย์หรือพยาบาลต้องเผชิญหน้ากับผู้ป่วยจากทางด้านขวาของพวกเขา แต่เป็นทางด้านซ้ายของคนไข้ ซึ่งการแยกแยะระหว่างซ้ายหรือขวาอย่างถูกต้องจะเกี่ยวข้องกับการรับรู้ระยะและทิศทาง (Visuospatial Function) ของมโนภาพที่หมุนเปลี่ยนแปลงทิศทางซึ่งเกิดขึ้นภายในจิตใจ (Mental rotation image)

         ความผิดพลาดเป็นลักษณะโดยธรรมชาติของพฤติกรรมมนุษย์   บางครั้งเราก็เป็นคนก่อความผิดพลาด และบ่อยครั้งที่เราก็เป็นคนได้รับความผิดพลาดไว้เสียเอง  แต่ปัญหาความสับสนระหว่างซ้ายหรือขวานั้นอาจก่อให้เกิดปัญหาได้มากกว่าครั้งเดียว ทั้งนี้หลักฐานทางการวิจัยชี้ให้เห็นว่า ผู้หญิงมักจะมีปัญหาในเรื่องของความสับสนในการแยกแยะซ้ายหรือขวามากกว่าผู้ชาย เนื่องด้วยผู้ชายจะมีการทำงานในเรื่องของการรับรู้ระยะและทิศทางได้ดีกว่าผู้ชาย

ผลกระทบจากการเสียสมาธิ  (Distraction effect)

         การแยกแยะซ้ายและขวาที่ไม่ชัดเจนเกิดขึ้นได้จากผลกระทบที่ทำให้เสียสมาธิ เช่นการทำงานของแพทย์หรือพยาบาล  เนื่องด้วยโรงพยาบาลหรือสถานพยาบาลต่าง ๆ  มักจะมีคนป่วยมาใช้บริการอยู่ตลอดเวลา ร่วมกับขั้นตอนที่ซับซ้อนในระบบการทำงานที่เกี่ยวข้องกับสุขภาพของคน  แพทย์จึงถูกรบกวนขณะทำงานอยู่บ่อยครั้งจากการรับสายโทรศัพท์แจ้งผลการตรวจ เสียงจากเครื่องวัดคลื่นไฟฟ้าหัวใจ หรือแม้กระทั่งการตอบคำถามทางคลินิกของเพื่อนร่วมงาน ผู้ป่วย ตลอดจนญาติของผู้ป่วย ดังนั้นสภาพแวดล้อมทางคลินิกจึงเป็นเรื่องที่ท้าทายมากสำหรับการทำงานของแพทย์และบุคลากรทางการแพทย์

         งานวิจัยหนึ่งซึ่งตีพิมพ์ในวารสาร   Medical Education เป็นการศึกษาผลกระทบจากการถูกขัดจังหวะในระหว่างการทำงานต่อความสามารถในการรับรู้ทิศทางของนักศึกษาแพทย์จำนวน 234 ท่าน โดยพบว่า สภาพแวดล้อมที่มีเสียงรบกวน การถามคำถามทางคลินิก หรือแม้กระทั่งระดับเสียงพื้นฐานในแผนกต่าง ๆ ของโรงพยาบาลมีผลต่อความสามารถในการตัดสินใจแยกแยะระหว่างด้านซ้ายและด้านขวา และผลกระทบนั้นมักจะเกิดขึ้นในนักศึกษาแพทย์ที่มีอายุมากและเป็นผู้หญิง

         ความสามารถของแต่ละบุคคลในการรับรู้และแยกแยะทิศทางได้อย่างถูกต้องยังคงคลุมเครือ หลายคนอ้างว่า ตนเองมีความสามารถในการแยกแยะซ้ายและขวาได้ดี แต่เมื่อวัดด้วยเหตุผลแล้วมักไม่เป็นเช่นนั้น

เทคนิคแยกแยะด้านซ้ายและขวา



ภาพที่ 3 เทคนิคในการแยกด้านซ้าย 
ที่มา iamrosie

         บุคคลที่มีปัญหาในการรับรู้ทิศทางมักจะมีเทคนิคในการจำของตัวเอง เช่น การทำมุม 90 องศาของนิ้วหัวแม่มือและนิ้วชี้ของมือซ้ายของตัวเองในลักษณะเป็นตัวอักษรภาษาอังกฤษ “L” (Left) เพื่อเป็นสัญลักษณ์ของด้านซ้ายมือของตัวเอง แต่อย่างไรก็ตามเทคนิคจำดังกล่าวยังคงมีความผิดพลาดเกี่ยวกับปัญหาการแยกแยะซ้ายและขวาในหลายกรณี ดังนั้นจึงควรมีการปลูกฝังให้เด็กๆ ตระหนักรู้ถึงความจำเป็นในการตัดสินใจอย่างถูกต้องและผลกระทบที่อาจเกิดขึ้นจากการตัดสินใจที่ผิดพลาดในเรื่องของทิศทางตั้งแต่ยังเป็นผู้เยาว์ เพื่อลดสถานการณ์ที่ก่อให้เกิดข้อผิดพลาดต่าง ๆ  

        อย่างไรก็ดี การลดการรบกวนต่างๆ ทั้งเสียงและการกระทำที่ก่อให้เกิดการรบกวนเป็นสิ่งที่สำคัญ โดยเฉพาะอย่างยิ่งในสถานการณ์หรือระหว่างขั้นตอนสำคัญที่ต้องรับผิดชอบชีวิตผู้อื่น
",""
"954","การวัดค่าความชื้นในอากาศ","Sun, 2018-04-15 21:18","http://www.stkc.go.th/node/954","วิศวกรรมศาสตร์และเทคโนโลยี","http://www.scimath.org/article-science/item/7756-2017-12-04-07-53-19","สิ่งที่อยู่ใกล้ตัวเรามากที่สุดและมีความสำคัญกับเรามากเช่นกัน แต่เป็นสิ่งที่ทุกคนมองไม่เห็น คืออะไร คำตอบคือ อากาศ วันนี้เราจะมาว่ากันด้วยเรื่องใกล้ตัวแต่มองไม่เห็นอย่างอากาศ



ภาพที่ 1 ความชื้น
ที่มา coyot / Pixabay

          ในสภาวะอากาศที่อยู่รอบตัวเรา เราสัมผัสกับอากาศที่มีปริมาณไอน้ำอยู่ในอากาศ  ในบริเวณที่อากาศมีความชื้นมาก นั่นหมายความว่าอากาศมีปริมาณไอน้ำปะปนอยู่มาก เช่นเดียวกันว่า ถ้าในบริเวณที่มีความชื้นน้อย หมายความว่าอากาศบริเวณนั้นมีไอน้ำปะปนอยู่น้อย ความชื้นของอากาศมีการเปลี่ยนแปลงอยู่ตลอดเวลา จะมากหรือน้อยขึ้นอยู่กับความดันและอุณหภูมิ

ค่าความชื้นในบรรยากาศนิยมวัดกันใน 2 รูปแบบดังนี้

           1. การวัดความชื้นสัมพัทธ์ (relative humidity) คือ การวัดอัตราส่วน (เป็นร้อยละ) ของปริมาณไอน้ำที่มีอยู่จริงในอากาศในขณะนั้น ต่อ ปริมาณไอน้ำที่อาจจะมีอยู่ได้ เมื่ออากาศนั้น อิ่มตัวด้วยไอน้ำที่อุณหภูมิเดียวกัน หรือ“อัตราส่วนของความดันไอน้ำที่มีอยู่จริง ต่อ ความดันไอน้ำอิ่มตัว” มีหน่วยวัดเป็น % โดยอากาศอิ่มตัวจะมีค่าความชื้นสัมพัทธ์อยู่ที่ 100 % หมายถึงความชื้นที่มีไอน้ำอยู่เต็มอากาศ สังเกตจากช่วงฝนตกใหม่ ๆ อาจจะมีความชื้นที่สูงเกือบ 100%

            2. การวัดความชื้นสัมบูรณ์ (absolute humidity) คือการวัดปริมาณของไอน้ำในอากาศเป็นกรัมต่อ อากาศชื้นหนัก 1 กิโลกรัม หรือ อัตราส่วนระหว่างมวลน้ำที่มีอยู่จริง ต่อ ปริมาตรอากาศ

ความชื้นและการวัดความชื้นในอากาศมีความสำคัญอย่างไร

          เพราะปริมาณไอน้ำ เป็นสิ่งที่ช่วยบอกสภาพหรืออุณหภูมิของอากาศปัจจุบัน และในอนาคตล่วงหน้าได้  ความชื้นในอากาศมีส่วนสำคัญในหลาย ๆ ด้านในการใช้ชีวิตประวันอย่างไม่รู้ตัว อนึ่งมีความสำคัญมากในด้านการเกษตร ซึ่งมีความสำคัญมากต่อสภาพแวดล้อมและการเพาะปลูกพืชต่าง ๆ หรือแม้กระทั่งการตากผ้า ในสภาพอากาศที่มีความชื้นต่ำ น้ำจะระเหยได้มากทำให้เสื้อผ้าที่ตากไว้แห้งได้เร็ว  แต่ถ้าอากาศที่มีความชื้นสูงน้ำจะระเหยได้น้อยเสื้อผ้าที่ตากไว้จะแห้งช้า ความชื้นที่เหมาะสมกับการดำรงชีวิตมีค่า 60 % ซึ่งเป็นความชื้นที่รู้สึกสบายตัวหากความชื้นสัมพัทธ์มีค่าน้อยกว่า 60 % จะรู้สึกว่าอากาศแห้งผิวแห้งหรือว่าแตกไปเลยก็เลยมักจะเกิดขึ้นในฤดูหนาว แต่ถ้ามากกว่า 60% จะทำให้อากาศร้อนและมีเหงื่อ เหนียวตัว อึดอัด

เครื่องมือวัดความชื้น

เครื่องมือที่นิยมใช้วัดความชื้นในอากาศมีอยู่ 2 แบบที่ด้วยกัน ดังนี้

          1. ไฮโกรมิเตอร์ชนิดกระเปาะเปียกและกระเปาะแห้ง (Wet and dry hygrometer) เป็นเครื่องมืดวัดความชื้นโดยอาศัยหลักการระเหยของน้ำจะดูดความร้อนไปด้วย โดยที่การระเหยนั้นมากหรือน้อยขึ้นอยู่กัยความชื่นในอากาศขณะนั้น  มีลักษณะ ประกอบไปด้วยเทอร์มอมิเตอร์ 2 อันคู่ มีอันหนึ่งใช้สำหรับวัดอุณหภูมิ เป็นกระเปาะแห้ง ส่วนอีกอันใช้วัดความชื้น การหาค่าความชื้นสัมพัทธ์ทำได้โดยอ่านค่าจากตารางความชื้นสัมพัทธ์ที่แนบมาให้พร้อมเครื่องวัด วิธีใช้จะนำผ้ามามัดด้วยจุ่มน้ำในแก้วแล้วน้ำจะระเหยออกมาจะกระทั่งอุณหภูมิลดต่ำสุดที่เรียกว่ากระเปาะเปียก แล้วเปรียบเทียบระหว่างกันในตารางค่าความชื้นอีกที ทั้งนี้ยังมีไฮโกรมิเตอร์แบบดิจิตอลที่ใช้งานได้ง่ายและสามารถวัดความชื้นสัมพัทธ์ได้ในช่วงกว้างกว่าด้วย



ภาพที่ 2 ไฮโกรมิเตอร์แบบกระเปาะเปียก-กระเปาะแห้ง
ที่มา  http://globethailand.ipst.ac.th/?page_id=4075

         2. ไฮโกรมิเตอร์แบบเส้นผม (Hair hygrometer) คือเครื่องวัดโดยนำเส้นผมของมนุษย์ มีลักษณะเป็นตลับ  มาโดยต้องไม่มีไขมัน สำหรับการวัดนั้นใช้หลักการยืดและหดของเส้นผม  เพราะว่าความชื้นจะมีส่วนสัมพันธ์กับเส้นผม โดยเมื่ออากาศชื้นเส้นผมจะยืดยาวออก   และเมื่ออากาศแห้งเส้นผมจะหดตัว   ใช้เส้นผมที่สะอาดปราศจากไขมันของมนุษย์
",""
"953","ผึ้งเห็นภาพลวงตาเช่นเดียวกับมนุษย์","Sun, 2018-04-15 21:13","http://www.stkc.go.th/node/953","วิทยาศาสตร์ฟิสิกส์","http://www.scimath.org/article-science/item/7824-2018-01-10-08-47-45","ภาพลวงตา (Optical Illusions) หมายถึง ภาพที่ทำให้ความสามารถในการรับรู้และแปลความหมายของสิ่งที่มองเห็นผิดเพี้ยนไปจากความเป็นจริงหรือทำให้มองเห็นในรูปแบบที่แตกต่างจากความเป็นจริง โดยการมองเห็นภาพลวงตานั้นเป็นผลมาจากวิวัฒนาการด้านการประมวลผลภาพของสมอง



ภาพที่ 1 ผึ้ง 
ที่มา designerpoint/Pixabay

           ภาพลวงตาทำให้เรามองเห็นตึกสูงระฟ้าที่อยู่ไกลออกไป ดูเล็กลงคล้ายแบบจำลองโครงสร้างอาคารสามมิติ ข้อมูลบริบทจึงเป็นข้อมูลสำคัญที่ช่วยให้ทราบว่า ในความเป็นจริงแล้วสิ่งปลูกสร้างนั้นมีความสูง  

           หากถามว่า มนุษย์เป็นสิ่งมีชีวิตเพียงชนิดเดียวที่มองเห็นภาพลวงตาหรือไม่ ? การศึกษานี้แสดงให้เห็นเป็นครั้งแรกว่า ผึ้งตัวน้อยก็สามารถมองเห็นภาพลวงตาได้เช่นเดียวกับมนุษย์ ทั้งนี้ผลการศึกษายังช่วยให้เข้าใจถึงวิวัฒนาการของการมองเห็นภาพลวงตาในสิ่งมีชีวิตสายพันธุ์อื่นๆ ด้วย

มนุษย์มองเห็นภาพลวงตาได้อย่างไร?

           มนุษย์มองเห็นโดยการเรียนรู้ที่จะเห็น สมองของมนุษย์มีการพัฒนากลไกในมองหาความสัมพันธ์ของข้อมูล เพื่อนำความสัมพันธ์นั้นมาจับคู่ให้ความหมาย โดยมีปฏิสัมพันธ์กับข้อมูลบริบทแวดล้อมจนเกิดเป็นกระบวนการรับรู้ ซึ่งวิธีการที่แตกต่างกันที่ระบบมองเห็นประมวลผลและเกิดเป็นภาพลวงตานั้น ช่วยให้เข้าใจเกี่ยวกับกระบวนการรู้คิดและการมองเห็นได้มากขึ้น

          มนุษย์มองเห็นภาพลวงตาต่างๆ มากมาย เช่น ภาพลวงตาที่เกิดจากการหักเหของแสง (Mirages) ภาพลวงตาที่เกี่ยวข้องกับขนาด รูปร่าง ความยาว หรือแม้กระทั่งสี เป็นต้น ทั้งนี้ภาพลวงตาจัดเป็นความผิดพลาดในการรับรู้ของมนุษย์ ซึ่งเป็นข้อมูลที่ช่วยให้ในการทำความเข้าใจรูปแบบในการประมวลผลจากการมองเห็นทั้งในมนุษย์และสิ่งมีชีวิตสายพันธุ์อื่น ๆ โดยตัวอย่างภาพลวงตาที่ถูกใช้สำหรับการศึกษาอย่างกว้างขวางในมนุษย์ คือภาพลวงตาทางเรขาคณิต (Geometric illusions) อย่างภาพลวงตาเอ็บบิงก์เฮาส์ (Ebbinghaus illusion)



ภาพที่  2 Ebbinghaus illusion เป็นภาพลวงตาที่ข้อมูลบริบทแวดล้อมที่แตกต่างกัน 
สามารถทำให้มองเห็นวัตถุที่มีขนาดเท่ากัน มีขนาดแตกต่างกันได้ 
ที่มา https://en.wikipedia.org/wiki/Ebbinghaus_illusion

          มนุษย์โดยทั่วไปสามารถรับรู้สิ่งต่างๆ ในโลกได้โดยใช้การประมวลผลข้อมูลองค์รวม (Global processing) ซึ่งเป็นแนวโน้มในการประมวลผลภาพโดยรวมของฉากมากกว่าการแยกประมวลผลรายละเอียดของแต่ละองค์ประกอบที่เฉพาะเจาะจง (Local processing) ซึ่งการประมวลผลข้อมูลองค์รวมนั้นส่งเสริมการรับรู้ภาพลวงตา ในขณะที่การประมวลผลที่เฉพาะเจาะจงไม่มีความเกี่ยวข้อง

          ความสามารถในการรับรู้ภาพลวงตาหลอกขนาดยังแตกต่างกันไปในสัตว์มีกระดูกสันหลังสายพันธุ์อื่น ๆ โดยการศึกษาก่อนหน้ามีข้อมูลระบุว่า โลมาปากขวด (Bottlenose dolphins), นกบาวเวอร์ (Bower Bird), ไก่เลี้ยง (Domestic chick) และปลาปลาเรดเทลสพลิทฟิน (Redtail splitfins) มองเห็นภาพลวงตาเอ็บบิงก์เฮาส์ได้เช่นเดียวกับมนุษย์   อย่างไรก็ตามสัตว์จำพวกนกพิราบ สุนัขบ้าน และไก่แจ้ (Bantam) มองเห็นในลักษณะของภาพลวงตากลมกลืน (Assimilation illusion) ในขณะที่ลิงบาบูน (Baboon) ไม่เข้าใจภาพลวงตาเหล่านั้น  และเพื่อทำความเข้าใจเกี่ยวกับการมองเห็นภาพลวงตาที่แตกต่างกันในสายพันธุ์ที่ของสิ่งมีชีวิตที่แตกต่างกัน รวมถึงวิธีที่แมลงที่มีสมองขนาดเล็กมองเห็นภาพลวงตา นักวิทยาศาสตร์จึงพัฒนารูปแบบการทดลองโดยใช้ผึ้ง (Honeybee) เป็นกลุ่มตัวอย่าง

เหตุผลที่สัตว์รับรู้ภาพลวงตาได้แตกต่างกัน

         เป็นเรื่องที่น่าสนใจที่สัตว์หลายชนิดมองเห็นภาพลวงตาเอ็บบิงก์เฮาส์ได้เหมือนกับมนุษย์ แต่ก็มีคำถามมากมายเช่นกันในสิ่งมีชีวิตที่เห็นต่าง ทีมวิจัยจึงได้ทำการศึกษาระเบียบวิธีวิจัย (Methodology) ก่อนหน้า เพื่อแสดงให้เห็นถึงความแตกต่างเหล่านั้น ซึ่งจากหนึ่งตัวอย่างการศึกษาพบว่า นกพิราบ ไก่แจ้ และสุนัขเลี้ยง มองเห็นภาพลวงตาได้ในระยะประชิด กล่าวคือ สุนัขได้สัมผัสกับตัวเลือกที่ถูกต้องด้วยจมูกของเขา และนกสามารถจิกตัวเลือกที่ถูกต้องได้ ดังนั้นอาจมีความเป็นไปได้ที่ข้อจำกัดในเรื่องของระยะห่างในการมองเห็นจะส่งผลต่อความแตกต่างในรับรู้ภาพลวงตาที่ทำให้การรับรู้ขนาดผิดเพี้ยนไป ด้วยความรู้ดังกล่าว ทีมงานวิจัยจึงได้ทดสอบผึ้งโดยใช้เงื่อนไข 2 ข้อดังนี้


	ระยะห่างในการมองเห็นที่ไม่ถูกจำกัด โดยผึ้งสามารถบินได้อย่างอิสระในระยะห่างจากภาพลวงตาหลอกขนาดก่อนการตัดสินใจ
	ระยะห่างในการมองเห็นที่ถูกจำกัด โดยผึ้งจะสามารถมองภาพและตัดสินใจเกี่ยวกับภาพลวงตาได้ในระยะห่างที่ถูกกำหนดไว้


         ผึ้งเป็นสิ่งมีชีวิตในสายพันธุ์ที่มีความสำคัญสำหรับการทดสอบการมองเห็นและการรับรู้ เนื่องด้วยเข้าถึงได้ง่ายในการฝึกอบรมและช่วยให้สามารถวิเคราะห์เปรียบเทียบกับสัตว์มีกระดูกสันหลังได้อย่างมีประสิทธิภาพ

        ก่อนการทดลอง นักวิจัยได้มีการฝึกฝนผึ้งให้เลือกสิ่งเร้าขนาดใหญ่และเล็ก โดยสิ่งเร้าที่นักวิจัยใช้ในการทดลองนั้นมีพื้นฐานมาจากภาพลวงตา Delboeuf illusion ซึ่งเป็นภาพสี่เหลี่ยมสีดำขนาดใหญ่บนพื้นหลังสี่เหลี่ยมสีขาว และภาพสี่เหลี่ยมสีดำขนาดเล็กบนพื้นหลังสีขาว และทดสอบการตัดสินใจของผึ้งในการเลือกภาพลวงตาจากบริบทที่แตกต่างกันภายใต้เงื่อนไขของระยะห่างในการมองเห็นที่ถูกจำกัดและไม่จำกัด และจากการทดลองพบว่า ผึ้งที่อยู่ภายใต้เงื่อนไขของระยะห่างการมองเห็นที่ไม่ถูกจำกัดสามารถรับรู้ภาพลวงตาได้ ในขณะที่ผึ้งที่อยู่ภายใต้เงื่อนไขของระยะห่างที่ถูกจำกัดไว้จะไม่สามารถมองเห็นภาพลวงตาที่ลวงการรับรู้เกี่ยวกับขนาด



ภาพที่ 3 แบบฝึกการมองเห็นภาพลวงตาของผึ้งและแบบทดสอบในการทดลอง 
ที่มา https://theconversation.com/which-square-is-bigger-honeybees-see-visual-illusions-like-humans-do-87673

         ผลการวิจัยแสดงให้เห็นว่า การรับรู้ขนาดขึ้นอยู่กับเงื่อนไขในการมองเห็น ทั้งนี้ผลการศึกษายังอาจช่วยอธิบายในแง่ของวิวัฒนาการในการประมวลผลเกี่ยวกับการมองเห็นของสิ่งมีชีวิตได้

Delboeuf illusion เป็นภาพลวงตาทางเรขาคณิตอีกตัวอย่างหนึ่งที่มีความคล้ายคลึงกับภาพลวงตาเอ็บบิงก์เฮาส์ ซึ่งตัวอย่างที่เข้าใจง่ายของภาพลวงตาประเภทนี้เป็นภาพลวงตาของอาหารบนจาน โดยภาพลวงตาดังกล่าวมีแนวโน้มที่จะทำให้อาหารในปริมาณที่เท่ากันดูน้อยเมื่อวางบนจานขนาดใหญ่และมีปริมาณมากเมื่อวางบนจานขนาดเล็ก 



ภาพที่ 4 Delboeuf illusion 
ที่มา https://en.wikipedia.org/wiki/Delboeuf_illusion

อะไรคือเหตุผลสำหรับวิวัฒนาการในการมองเห็น?

         ภาพลวงตามีประโยชน์ เนื่องจากช่วยให้เราสามารถประมวลผลฉากที่ซับซ้อนเข้ากับข้อมูลหลายส่วน  และกลายเป็นภาพรวมโดยใช้บริบทแวดล้อมเป็นตัวช่วยในการรับรู้  อีกหนึ่งคำอธิบายสำหรับคำถามที่ว่า ทำไมชนิดสิ่งมีชีวิตในสายพันธุ์ที่แตกต่างกันอย่างมนุษย์และผึ้งจึงมองเห็นภาพลวงตาได้เช่นเดียวกันนั้น เป็นเพราะบรรพบุรุษมีความสามารถนี้ และรักษาไว้จนตลอดวิวัฒนาการ อย่างไรก็ตาม มีโอกาสอย่างมากที่วิวัฒนาการของการรับรู้ภาพลวงตาเป็นผลมาจากวิวัฒนาการแบบเบนเข้า (Convergent evolution) ซึ่งเป็นวิวัฒนาการในแบบที่สิ่งมีชีวิตที่ไม่ได้มีบรรพบุรุษร่วมกันมีลักษณะที่วิวัฒนาการได้ผลที่คล้ายคลึงกัน

        ทั้งนี้ความสามารถของผึ้งในการรับรู้ภาพลวงตาหลอก ขนาดในสภาพแวดล้อมที่สามารถบินได้อย่างอิสระมีผลต่อวิวัฒนาการของดอกไม้ กล่าวคือ ดอกไม้อาจมีการพัฒนาเพื่อใช้ประโยชน์จากความสามารถของผึ้งในการมองเห็นภาพลวงตาที่ทำให้พื้นที่ของน้ำหวานจากเกสรดอกไม้ดูน่าสนใจมากขึ้น  ซึ่งดอก Wurmbea เป็นหนึ่งในประเภทของดอกไม้ที่มีคุณสมบัติของภาพลวงตาคอยล่อผึ้งให้เข้ามาผสมเกสร

         อย่างไรก็ดี ผลศึกษาที่สำคัญจากการศึกษาครั้งนี้คือ บริบทแวดล้อมสามารถทำให้ฉากต่างๆ แตกต่างไปจากความเป็นจริงได้ ซึ่งนั่นเป็นสิ่งที่ต้องคำนึงถึงเมื่อต้องทำงานเกี่ยวกับการมองเห็นในมนุษย์หรือสิ่งมีชีวิตสายพันธุ์อื่น ๆ
",""
"952","นักวิจัยพบวิธีหาคำตอบที่สงสัยกันมานาน ทำไมบรรยากาศของดวงอาทิตย์ ร้อนกว่าผิว","Sun, 2018-04-15 21:05","http://www.stkc.go.th/node/952","วิทยาศาสตร์ธรรมชาติ","http://jimmysoftwareblog.com/node/1382","

ใจกลางดวงอาทิตย์ร้อนถึงเกือบ 15,000,000°C จากปฏิกิริยานิวเคลียร์ฟิวชั่น แล้วค่อยๆลดความร้อนลง พอมาถึงผิว ความร้อนลดเหลือ 6,000°C จากนั้นก็มาถึงบรรยากาศ ซึ่งตามตรรกะ ความร้อนก็ควรจะลดลงต่อไปเรื่อยๆ แต่มันไม่เป็นแบบนั้น แรกๆก็ลดลงเหลือ 4,000°C แต่ยิ่งสูงขึ้นไปบนฟ้า ความร้อนกลับเพิ่มอีกครั้ง เมื่อสูงขึ้นไปจนถึงระยะโคโรนา ความร้อนตรงนั้นเพิ่มขึ้นมาถึง 1,000,000°C

กลายเป็นปัญหาที่คาใจกันมานาน ว่าอะไรคือแหล่งพลังงานที่ทำให้บรรยากาศดวงอาทิตย์ โดยเฉพาะบริเวณไกลออกไปมากๆ กลับร้อนกว่าผิวดาว

กลุ่มนักวิจัยจากสถาบัน Centre de Physique Théorique (CNRS/École Polytechnique) และ GENCI ที่ IDRIS-CNRS ได้ใช้โมเดลคำนวนระบบพลังงานของดวงอาทิตย์และพบว่า ดวงอาทิตย์มีการส่งกระแสแม่เหล็กจากปฏิกิริยาการพาความร้อนใกล้ชั้นของผิวดาวด้านในให้พุ่งขึ้นไปในบรรยากาศคล้ายลำต้นไม้ขนาดใหญ่ที่มองไม่เห็น กระแสแม่เหล็กเหล่านี้เหนี่ยวนำให้เกิดกระสไฟฟ้าและเมื่อกระแสไฟฟ้าไหลผ่านอนุภาคของพลาสมาจะก่อให้เกิดความร้อนขึ้น พูดให้ง่ายคือบรรยากาศชั้นบนในแถบโคโรนาของดวงอาทิตย์ ถูก “ต้ม” ให้ร้อนขึ้นมา คล้ายๆเตาแม่เหล็กไฟฟ้าในร้านสุกี้ ความร้อนที่เกิดจึงมีแหล่งที่มาจากแม่เหล็กนั่นเอง

พลาสมาที่ร้อนจะถูกแรงโน้มถ่วงดึงกลับลงมาที่ผิวดวงอาทิตย์พร้อมพลังงานแม่เหล็กไฟฟ้าบางส่วน ก่อให้เกิดการเสริมการเหนี่ยวรอบใหม่ทำให้พลาสมาด้านบนในชั้นโคโรนายังคงร้อนจัดไปอย่างนั้นตลอดไป
",""
"951","ทำไมเราจึงเห็นดาวศุกร์ผ่านกล้องโทรทรรศน์เป็นเสี้ยวสว่าง?","Sun, 2018-04-15 21:01","http://www.stkc.go.th/node/951","วิทยาศาสตร์ฟิสิกส์","http://www.narit.or.th/index.php/astronomy-article/2880-venus-telescope","ตั้งแต่เดือนมกราคม 2560 หากสังเกตท้องฟ้าทางทิศตะวันตกในช่วงดวงอาทิตย์เริ่มลับขอบฟ้า ดาวเด่นดวงแรกที่เราสังเกตเห็นชัดด้วยตาเปล่าคือ “ดาวศุกร์”

เมื่อมองด้วยตาเปล่าจะมองเห็นดาวศุกร์เป็นจุดสว่างเล็กๆ หากใช้กล้องโทรทรรศน์หรือกล้องส่องทางไกลจะเห็นว่า ดาวศุกร์ที่สุกสว่างบนท้องฟ้านั้น มีลักษณะเป็นเสี้ยวคล้ายกับดวงจันทร์ที่เราคุ้นตาอยู่ทุกเดือน จนบางครั้งอาจแปลกใจว่าที่เราเห็นผ่านกล้องโทรทรรศน์นั้นคือดาวศุกร์หรือดวงจันทร์ ในช่วงนี้ดาวศุกร์จะมีเสี้ยวสว่างที่บางลง และมีขนาดปรากฏใหญ่ขึ้นเรื่อยๆ อีกประมาณ 2 สัปดาห์ จะเริ่มสังเกตดาวศุกร์ได้ยากขึ้น และหลังจากดาวศุกร์ผ่านตำแหน่งใกล้ดวงอาทิตย์ ในวันที่ 25 มีนาคม 2560 เราจะกลับมาสังเกตเห็นดาวศุกร์ได้อีกครั้งทางทิศตะวันออกในช่วงเช้ามืดก่อนดวงอาทิตยขึ้น และปรากฎเป็นเสี้ยวที่หนาขึ้นเรื่อยๆ หากเฝ้าติดตามดาวศุกร์ทุกวัน จะสามารถเห็นการเปลี่ยนแปลงของเฟส หรือเสี้ยวสว่างของดาวศุกร์ได้อย่างชัดเจน 

 



ภาพถ่ายดาวศุกร์ ช่วงเดือนมกราคม ถึงกุมภาพันธ์ ในช่วงคลื่นอัลตราไวโอเลต โดยกล้องโทรทรรศน์ขนาด 0.7 เมตร ณ หอดูดาวเฉลิมพระเกียรติ อุทยานแห่งชาติดอยอินทนนท์ เชียงใหม่ (บันทึกภาพโดย : ดร.ศรัณย์ โปษยะจินดา รองผู้อำนวยการ,ธนกฤต  สันติคุณาภรต์ เจ้าหน้าที่สารสนเทศดาราศาสตร์ชำนาญการ)

 



ภาพแสดงการโคจรรอบดวงอาทิตย์ของดาวศุกร์

 

        ปรากฏการณ์ดังกล่าว นับเป็นเรื่องปกติของการสังเกตการณ์ดาวศุกร์จากมุมมองของผู้สังเกตบนโลก ดาวศุกร์เป็นดาวเคราะห์วงใน (Inferior Planet) อยู่ใกล้ดวงอาทิตย์มากกว่าโลก เมื่อดาวศุกร์สว่างเต็มดวงจะเป็นช่วงที่ดาวศุกร์เคลื่อนที่ไปด้านหลังดวงอาทิตย์เสมอ ทำให้เราไม่สามารถมองเห็นดาวศุกร์ในลักษณะเต็มดวงได้ เมื่อดาวศุกร์โคจรออกจากด้านหลังดวงอาทิตย์ ดาวศุกร์ก็จะเริ่มมีลักษณะแหว่งไปทีละน้อย ตามลักษณะปรากฎที่เราสังเกตเห็นจากโลก และเมื่อดาวศุกร์โคจรเข้ามาใกล้โลก จะสังเกตเห็นดาวศุกร์มีเสี้ยวสว่างบางลง แต่มีขนาดใหญ่มากขึ้น (ซึ่งตรงกับช่วงเดือนกุมภาพันธ์นี้) ต่อจากนั้นดาวศุกร์จะโคจรมาอยู่ด้านหน้าดวงอาทิตย์ เราจะไม่สามารถมองเห็นดาวศุกร์ได้ เนื่องจากถูกแสงดวงอาทิตย์บดบัง และจะเริ่มกลายเป็นเสี้ยวบาง ๆ อีกครั้งเมื่อโคจรห่างออกไป

        แต่ในบางครั้ง เมื่อดาวศุกร์โคจรผ่านหน้าดวงอาทิตย์ เราจะมีโอกาสสังเกตเห็นดาวศุกร์ในลักษณะเป็น “เงาดำ” หรือที่เรียกกันว่า “ปรากฏการณ์ดาวศุกร์ผ่านหน้าดวงอาทิตย์” (ครั้งล่าสุดเกิดเมื่อวันที่ 6 มิถุนายน 2555) ในแต่ละครั้งต้องใช้เวลากว่า 100 ปี ซึ่งจะเกิดขึ้นอีกครั้ง ในวันที่ 11 ธันวาคม พ.ศ. 2660 

 



ภาพปรากฏการณ์ดาวศุกร์ผ่านหน้าดวงอาทิตย์ เมื่อวันที่ 6 มิถุนายน 2555

 

เกร็ดความรู้เกี่ยวกับดาวศุกร์ 

        ดาวศุกร์ ขึ้นชื่อว่าเป็น “ฝาแฝดของโลกหรือน้องสาวของโลก” เนื่องจากดาวศุกร์มีขนาดใกล้เคียงกับโลกมาก ดาวศุกร์โคจรรอบดวงอาทิตย์ 1 รอบ ใช้เวลาประมาณ 224 วัน ชั้นบรรยากาศของดาวศุกร์ ประกอบด้วย คาร์บอนไดออกไซด์ 96.5% ไนโตรเจน 3.5% 

        ดาวศุกร์มีลักษณะแตกต่างจากดาวเคราะห์ดวงอื่นๆ คือ ดาวศุกร์หมนุรอบตัวเอง ในทิศตามเข็มนาฬิกา (ดาวเคราะห์ดวงอื่นหมุนทวนเข็มนาฬิกา) หมายความว่า หากเราไปยืนอยู่บนดาวศุกร์ จะเห็นดวงอาทิตย์ขึ้นทางทิศตะวันตก และตกทางทิศตะวันออก ตรงข้ามกับโลกของเรา

        นอกจากนี้ โลกและดาวศุกร์ยังเกิดปรากฏการณ์เรือนกระจก (Green House Effect) แต่บนดาวศุกร์เป็นปรากฏการณ์เรือนกระจกแบบกู่ไม่กลับ (Runaway Green House Effect) ดาวศุกร์จึงเป็นดาวเคราะห์อีกดวงหนึ่งที่นักดาราศาสตร์ให้ความสนใจศึกษาวิจัยปรากฏการณ์เรือนกระจก ซึ่งสามารถนำเอาองค์ความรู้ที่ได้จากดาวศุกร์มาใช้ในการศึกษาการเกิดภาวะเรื่อนกระจกบนโลกของเราได้เช่นกัน

        และนี่ก็เป็นอีกเหตุผลหนึ่งที่ทำให้มนุษย์ต้องศึกษาดาวเคราะห์ดวงอื่น นอกเหนือจากการศึกษาแค่เพียงในโลกของเราเท่านั้น
",""
"950","รังสีคอสมิก: รังสีปริศนาจากนอกระบบสุริยะ","Sun, 2018-04-15 20:58","http://www.stkc.go.th/node/950","การแผ่รังสี","http://www.narit.or.th/index.php/astronomy-article/2970-cosmic-rays-source","รังสีคอสมิก: รังสีปริศนาจากนอกระบบสุริยะ

ในช่วงต้นปี 1900 สุดยอดนักฟิสิกส์อย่างมาดามมารี คูรี (Marie Curie) และ เฮนรี เบคเคอเรล (Henri Becquerel) ค้นพบว่าธาตุบางอย่างสามารถสลายตัวแล้วปลดปล่อยรังสีออกมาได้  ธาตุเหล่านี้เรียกว่าธาตุกัมมันตรังสี (Radioactive Elements) ซึ่งมีอยู่ในโลกของเราในสัดส่วนที่น้อยมากเมื่อเทียบกับธาตุอื่นๆ

 

 

 

        การค้นพบนี้ทำให้ วิกเตอร์ เฮส (Victor Hess )นักฟิสิกส์ออสเตรเลียนในวัย 29 ปีเกิดความสนใจซึ่งความสนใจของเขาทำให้เกิดการค้นพบสิ่งสำคัญสุดอย่างหนึ่งในฟิสิกส์ดาราศาสตร์

        อากาศที่อยู่รอบๆตัวเราเกิดการแตกตัว(ionization of the air) จนมีสภาพทางไฟฟ้าซึ่งนักฟิสิกส์สามารถทำการทดลองตรวจจับได้ นักฟิสิกส์ในยุคนั้นเชื่อว่าธาตุกัมมันตรังสีบนโลกเราปลดปล่อยรังสีไปทำให้อากาศแตกตัว

        หากแนวคิดนี้เป็นจริง การแตกตัวของอากาศควรจะลดลงที่ระดับความสูงมากๆเพราะรังสีจากผิวโลกย่อมอ่อนกำลังลง

        การคำนวณพบว่า ค่าการแผ่รังสีที่ระดับความสูง 10 เมตรจะลดลง 83% จากที่พื้นดิน และที่ระดับความสูงราว 1 กิโลเมตร ค่าการแผ่รังสีจะเหลือเพียง 0.1% เท่านั้น  แต่ในปี ค.ศ. 1910  ทีโอดอร์ วูล์ฟ (Theodor Wulf) นักฟิสิกส์ชาวเยอรมันนีได้ทำการทดลองพบว่าอากาศที่ยอดหอไอเฟลซึ่งมีความสูงราว 300 เมตร มีการแตกตัวน้อยกว่าบนพื้นดิน แต่อัตราการแตกตัวที่เขาวัดได้มากกว่าที่ควรจะเป็น กล่าวคือ  อัตราการแตกตัวบนพื้นโลกคือ 6 ไอออนต่อลูกบาศก์เซนติเมตร แต่เมื่อไปอยู่บนยอดหอไอเฟลการแตกตัวลงเหลือ 3.5 ไอออนต่อลูกบาศก์เซนติเมตร 

        ผลการทดลองนี้นับว่าขัดแย้งกับการคำนวณและคำอธิบายที่เชื่อถือกันอยู่ในขณะนั้น เพราะถ้าการแตกตัวเกิดจากกัมมันตรังสีที่อยู่บนผิวโลกเพียงอย่างเดียว อัตราการแตกตัวจะลดลง 50% ที่ระดับความสูง 100 เมตร แต่นี่ขึ้นไปสูงถึง 300 เมตรแล้วอัตราการแตกตัวยังลดลงไม่ถึงครึ่ง

        วิกเตอร์ เฮส จึงทำการทดลองเพื่อตรวจสอบเรื่องนี้อย่างละเอียดด้วยการนำอุปกรณ์ตรวจจับการแตกตัวของอากาศขึ้นไปบนบอลลูนอากาศร้อนหลายครั้ง ตั้งแต่ปี ค.ศ. 1911 เป็นระยะเวลากว่าสามปี ผลปรากฏว่าค่าการแตกตัวของอากาศลดลงเรื่อยๆในช่วง 1 กิโลเมตรแรกที่บอลลูนเริ่มลอยสูงขึ้น แต่หลังจากนั้นค่าการแตกตัวเริ่มเพิ่มขึ้นเรื่อยๆ ที่น่าแปลกคือที่ระดับความสูงราว 5กิโลเมตรค่าการแตกตัวเพิ่มเป็นสองเท่าของที่ระดับน้ำทะเล!

 



 

        เขาเขียนการค้นพบนี้ในวารสารวิชาการด้วยชื่อเรื่องว่า “รังสีอำนาจทะลุทะลวงสูงจากนอกโลกที่พุ่งเข้าสู่ชั้นบรรยากาศของโลกเรา” (“ a radiation of very high penetrating power enters our atmosphere from above” ) แต่เขายังไม่หยุดการทดลองไว้แค่นั้น วิกเตอร์ เฮส นำบอลลูนขึ้นเพื่อทำการทดลองในตอนกลางคืนซึ่งเป็นการทดลองที่ค่อนข้างอันตราย เขาทำเช่นนั้นเพื่อไม่ให้แสงดวงอาทิตย์ส่งผลต่อการทดลอง ผลลัพธ์ที่ได้ยังเหมือนเดิม นั่นแปลว่าสาเหตุของการแตกตัวของอากาศไม่ได้เกิดจากจากดวงอาทิตย์และไม่ใช่การแผ่รังสีจากกัมมันตรังสีบนโลก แต่มาจากห้วงอวกาศที่ห่างไกลออกไป

        วิกเตอร์ เฮส ได้รับรางวัลโนเบลสาขาฟิสิกส์ในปี ค.ศ. 1936 จากผลงานการค้นพบรังสีคอสมิก(Cosmic rays)ที่เปิดประตูสู่ฟิสิกส์ใหม่ๆเกี่ยวกับอนุภาคและดาราศาสตร์ แม้จะได้รับรางวัลโนเบลแล้วเขาก็ยังทำการทดลองที่สร้างองค์ความรู้ใหม่ๆในด้านนี้จนกระทั่งเขาเสียชีวิตในปี ค.ศ. 1964

 

ธรรมชาติของรังสีคอสมิก

        โรเบิร์ต มิลลิแกน (Robert A. Millikan) นักฟิสิกส์ผู้ได้รับรางวัลโนเบลการวัดค่าประจุของอิเล็กตรอนได้สำเร็จ เสนอว่ารังสีคอสมิกคือ รังสีแกมมาซึ่งเป็นคลื่นแม่เหล็กไฟฟ้า  แต่ไม่นานนัก นักฟิสิกส์คนอื่นๆสามารถพิสูจน์ได้ว่าแนวคิดของเขาผิด

 



 

        ในปี ค.ศ. 1927 นักฟิสิกส์ทำการทดลองจนพบว่าอัตราการแตกตัวของอากาศซึ่งเกิดจากรังสีคอสมิกมีการเปลี่ยนแปลงตามตำแหน่งละติจูดบนโลก หากรังสีคอสมิกเป็นคลื่นแม่เหล็กไฟฟ้า มันควรจะทำให้อากาศเกิดการแตกตัวอย่างสม่ำเสมอกันในทุกๆตำแหน่งบนโลก

         คำอธิบายที่สมเหตุสมผลกว่าคือ รังสีคอสมิกเป็นอนุภาคที่มีประจุไฟฟ้า มันจึงได้รับอิทธิพลจากสนามแม่เหล็กโลกเพราะสนามแม่เหล็กโลกที่ละติจูดต่างๆมีค่าไม่เท่ากันนั่นเอง

        ในปี ค.ศ. 1930 นักฟิสิกส์พบว่ารังสีคอสมิกที่พุ่งเข้าสู่ชั้นบรรยากาศโลกเราทางทิศตะวันออกและในทิศตะวันตกมีค่าไม่เท่ากัน โดยรังสีที่พุ่งมาจากทิศตะวันตกมีค่ามากกว่า ความแตกต่างนี้เรียกว่า ""east-west effect"" ซึ่งผลการวิเคราะห์พบว่าความแตกต่างนี้เกิดจากการที่รังสีคอสมิกมีประจุไฟฟ้าบวก ซึ่ง 99% เป็นนิวเคลียสของธาตุ อีก 1% เป็นอิเล็กตรอน

        หลังสงครามโลกครั้งที่สองจบสิ้น นักฟิสิกส์ทำการศึกษาเพิ่มเติมจนพบว่า ส่วนที่เป็นนิวเคลียสของรังสีคอสมิกนั้นมีองค์ประกอบหลักๆเป็นโปรตอนราว 90%  อีก 9% เป็นอนุภาคแอลฟา(ซึ่งประกอบด้วยโปรตอนสองตัวและนิวตรอนสองตัว) ที่เหลือราว 1%เป็นนิวเคลียสของธาตุอื่นๆที่หนักยิ่งกว่านั้น

        ปัจจุบันนักดาราศาสตร์แบ่งรังสีคอสมิกออกเป็นสองส่วน 

        1.รังสีคอสมิกปฐมภูมิ (Primary cosmic rays) เป็นอนุภาคที่เข้ามาสู่ชั้นบรรยากาศในระดับสูงก่อนจะชนเข้ากับแก๊สในชั้นบรรยากาศ ซึ่งประกอบไปด้วยนิวเคลียสของธาตุในสัดส่วนที่กล่าวมาแล้วข้างต้น

        ปัจจุบันผลการศึกษาจากกล้องโทรทรรศน์อวกาศเฟอร์มีที่ตรวจจับรังสีแกมมา (Fermi Gamma-ray Space Telescope)  พบว่าองค์ประกอบหลักๆรังสีคอสมิกนั้นมาจากซูเปอร์โนวา  เนื่องจากโปรตอนจากซูเปอร์โนวาชนเข้ากับสสารระหว่างดาวฤกษ์ (interstellar material) แล้วกลายเป็นรังสีแกมมาซึ่งกล้องโทรทรรศน์สามารถตรวจจับเพื่อนำมาวิเคราะห์ได้

        นักดาราศาสตร์เชื่อว่าแหล่งกำเนิดรังสีคอสมิกอื่นๆมาจากหลุมดำมวลยิ่งยวดใจกลางกาแล็กซีที่มีการปลดปล่อยพลังงานออกมา รวมทั้งการปะทุของรังสีแกมมา (Gamma-ray bursts)

       2.รังสีคอสมิกทุติยภูมิ (Secondary cosmic rays) เมื่อรังสีคอสมิกปฐมภูมิชมเข้ากับอะตอมและโมเลกุลของแก๊สในชั้นบรรยากาศโลก (ซึ่งส่วนมากเป็นแก๊สไนโตรเจน รองลงมาคือ ออกซิเจน) การชนทำให้เกิดปรากฏการณ์ที่เรียกว่า Air shower  ซึ่งเป็นอนุภาคอื่นๆที่กระจายออกมาเหมือนสายฝน ได้แก่ พายออน ,มิวออน,เคออน, อิเล็กตรอน, โพสิตรอน ,โปรตอน และนิวตรอน ฯลฯ ด้วย

 



 

อนุภาคชนิดหนึ่งที่ทะลุลงมาถึงพื้นดินได้คือ มิวออน ซึ่งนักฟิสิกส์สามารถตรวจจับได้ด้วยเครื่องมือที่เรียกว่า Cloud chamber 
",""
"949","ปรากฏการณ์ชาโดว์แบนด์","Sun, 2018-04-15 20:54","http://www.stkc.go.th/node/949","ดาราศาสตร์","http://www.narit.or.th/index.php/astronomy-article/3514-shadow-band","ในขณะเกิดสุริยุปราคาเต็มดวงนั้นมีปรากฏการณ์หนึ่งที่น่าสนใจ แต่ไม่ค่อยเป็นที่รู้จักเกิดขึ้นก่อนที่ดวงจันทร์จะบังดวงอาทิตย์อย่างสมบูรณ์และหลังจากการบังกันอย่างสมบูรณ์เกิดขึ้นไม่นานนัก  ปรากฏการณ์ดังกล่าวคือ ชาโดว์แบนด์ (Shadow Band) ซึ่งจะสังเกตเห็นได้เมื่อดวงอาทิตย์ปรากฏเป็นเสี้ยวบางมากๆ โดยแสงอาทิตย์ในขณะนั้นจะปรากฏเป็นแถบสว่างมากสลับกับสว่างน้อยเป็นริ้วๆเหมือนทางม้าลาย และมีการเคลื่อนตัวอย่างระลอกคลื่นในทิศทางตั้งฉากกับแถบไปบนพื้นดิน บนกำแพงและผนังอาคารบ้านเรือน ผู้ที่สนใจศึกษาปรากฏการณ์นี้จะนำผ้าใบสีขาวเรียบๆหรือกระดาษที่มีขนาดใหญ่ราวๆ 1-2 ตารางเมตรไปรองรับเพื่อใช้เป็นฉากในการสังเกต



 

        ในปี ค.ศ. 1911 Robert W. Wood นักฟิสิกส์ชาวอเมริกันอธิบายปรากฏการณ์นี้ไว้ในหนังสือ physical optics ว่ามันเป็นปรากฏการณ์ในลักษณะเดียวกับที่เรามองเห็นดาวบนท้องฟ้าในเวลากลางคืนเกิดการกะพริบ

        เหตุที่เรามองเห็นดาวในยามค่ำคืนกะพริบนั้น เนื่องจากชั้นบรรยากาศโลกนั้นมีอุณหภูมิแตกต่างกันทำให้มันทำตัวเหมือนเลนส์เว้นและเลนส์นูนกระจายตัวอยู่เหนือผิวโลก ส่วนที่รวมแสงจะทำให้แสงดาวสว่างขึ้นเล็กน้อย และส่วนที่กระจายแสงจะทำให้แสงดาวลดความสว่างลง เมื่อกระแสอากาศมีความเคลื่อนไหวย่อมทำให้เราเห็นแสงดาวมีความเปลี่ยนแปลงความสว่างไปมาจนเห็นดาวกะพริบ

        ชาโดว์แบนด์ก็คือ แถบแสงสว่างสลับมืดที่เกิดจากการรวมแสงและกระจายแสงของชั้นบรรยากาศโลก ซึ่งการถ่ายภาพหรือวีดีโอแถบเหล่านี้ไม่ง่าย เพราะ ความแตกต่างของความสว่างระหว่างแถบนั้นมีค่าไม่มากนัก (low contrast)  นอกจากนี้ยังเคลื่อนไหวเปลี่ยนแปลงค่อนข้างเร็ว

กล่าวโดยสรุปได้ว่าหากโลกไม่มีชั้นบรรยากาศ ดาวบนท้องฟ้าย่อมไม่กะพริบ และ ไม่มีปรากฏการณ์ชาโดว์แบนด์

        ในปี ค.ศ. 1970 นักวิทยาศาสตร์จากมหาวิทยาลัยบอลสเตท (Ball State University) แบ่งเป็น 5 กลุ่มแยกย้ายไปทำการสังเกตปรากฏการณ์ชาโดว์แบนด์ด้วยฉากสีขาว ทุกกลุ่มพบว่าแถบชาโดว์แบนด์วางตัวขนานไปกับเส้นคอร์ดที่เชื่อมระหว่างเสี้ยวดวงอาทิตย์ และพบว่าแถบชาโดว์แบนด์เคลื่อนที่ในทิศทางเข้าหาเงาดวงจันทร์ก่อนจะเกิดการบังอย่างสมบูรณ์ และ เคลื่อนที่ออกจากเงาดวงจันทร์หลังจากเกิดการบังอย่างสมบูรณ์ พวกเขาพยายามจับเวลาเพื่อหาความเร็วการเคลื่อนที่ของแถบเหล่านี้ ทว่าแต่ละกลุ่มกลับวัดความเร็วได้ไม่เท่ากัน (2-3 เมตรต่อวินาที) และวัดความกว้างของแต่ละแถบได้ไม่เท่ากันอีกด้วย

        จริงๆแล้วก่อนนั้นนั้น A. Healy นักศึกษาจาก Wesleyan University ทำการสังเกตความเข้มของแสงสีน้ำเงินและเหลืองที่ปรากฏในชาโดว์แบนด์ เมื่อวันที่ 12 พฤจิกายน ปี ค.ศ. 1966  ด้วยอุปกรณ์ที่ใช้หลักการโฟโตอิเล็กทริก

        ผลลัพธ์ที่ได้น่าสนใจมาก เพราะ ขณะที่สุริยุปราคาใกล้จะเต็มดวง ความกว้างของแถบชาโดว์แบนด์จะน้อยลง และจะค่อยๆเพิ่มขึ้นหลังจากการบังกันเกิดขึ้นอย่างสมบูรณ์แล้ว

        ยิ่งไปกว่านั้นคือ ขณะที่เกิด second contact ซึ่งเป็นจังหวะที่ดวงจันทร์เพิ่งจะบังดวงอาทิตย์อย่างสมบูรณ์ เมื่อวัดในช่วงแสงสีน้ำเงิน แถบมืดจะมีความกว้าง 6 เซนติเมตร แต่แถบมืดจะกว้าง 8 เซนติเมตร หากวัดในช่วงแสงสีเหลือง

        นักวิทยาศาสตร์ตระหนักได้ในตอนนั้นว่าปรากฏการณ์ชาโดว์แบนด์มีความซับซ้อนกว่าที่เคยคิดกัน

 



 

        ทีมนักวิทยาศาสตร์จาก ศูนย์การบินอวกาศก็อดดาร์ดขององค์การนาซา (Nasa’ Goddard Space Flight) ทำการสังเกตการณ์ชาโดว์แบนด์อย่างละเอียดในเดือนมีนาคม ปี ค.ศ. 1970

        ผลลัพธ์ที่ได้นั้นมีความซับซ้อนอย่างยิ่งเมื่อพวกเขาพบว่าแถบชาโดว์แบนด์นั้นมีสองชนิดเคลื่อนไหวซ้อนกันอยู่โดยแถบใหญ่กว้าง 30 เซนติเมตร แถบเล็กกว้าง 4 เซนติเมตร แถบใหญ่อยู่ห่างกัน 2 เมตร ส่วนแถบเล็กห่างกัน 8 เซนติเมตร แถบใหญ่เคลื่อนที่ด้วยความเร็ว 16 เมตร/วินาที ส่วนแถบเล็กเคลื่อนที่ด้วยความเร็ว 3 เมตรต่อวินาที

        ที่น่าแปลกไปกว่านั้นคือ เมื่อสังเกตในช่วงแสงสีต่างๆพบว่าแสงสีน้ำเงินปรากฏขึ้นก่อนและปรากฏขึ้นนานกว่าแสงสีเขียว ไม่มีคลื่นอินฟราเรดในแถบใดๆ และแถบเหล่านี้เป็นแสงแบบไม่โพลาไรซ์ 

        นอกจากนี้พวกเขายังพบว่าแถบชาโดว์แบนด์นั้นเคลื่อนที่จากตะวันตกไปยังทิศตะวันออกตลอดเวลา ซึ่งเมื่อใช้เครื่อง Radiosonde (อุปกรณ์ที่ใช้ติดไปกับบอลลูนเพื่อเก็บข้อมูลของบรรยากาศ ทั้งความดัน อุณหภูมิ ความชื้น กระแสลม หรือแม้แต่ปริมาณรังสีคอสมิกที่ความสูงระดับต่างๆ)ทำการวัดทิศทางและความเร็วลมตั้งแต่ระดับความสูงต่ำๆไปจนถึงระดับความสูง 40 กิโลเมตร ก็พบว่ากระแสลมพัดจากทิศตะวันตกไปยังทิศตะวันออกทุกๆระดับความสูง

        ทีมนักวิทยาศาสตร์จากองค์การนาซาใช้ความรู้เรื่องทางเดินของแสงมาคำนวณหาตำแหน่งของชั้นบรรยากาศที่ทำให้เกิดชาโดว์แบนด์ก็พบว่าแถบกว้างนั้นเกิดที่ระดับความสูงไม่เกิน 3,500 เมตร ส่วนแถบเล็กนั้นเกิดที่ระดับความสูงไม่เกิน 150 เมตร ผลการคำนวณสอดคล้องกับข้อมูลกระแสลมที่ระดับความสูงต่างๆรวมทั้งความเร็วของชาโดว์แบนด์ที่ปรากฏเป็นอย่างดี

        พวกเขาจึงสรุปได้ว่า ชั้นบรรยากาศโลกที่มีความหนาแน่นแตกต่างกัน ทำให้แสงจากดวงอาทิตย์ขณะที่ปรากฏเป็นเสี้ยวบางปรากฏเป็นแถบชาโดว์แบนด์

ส่วนคำถามที่ว่าเหตุใดแสงสีน้ำเงินปรากฏนานกว่าแสงสีเขียวนั้น เหล่านักวิทยาศาสตร์ยังไม่ได้ทำการคำนวณเพื่ออธิบายให้ชัดเจน

        ในปี ค.ศ. 1980 ทีมนักวิทยาศาสตร์ชาวอินเดียสองทีมได้ทำการสังเกตชาโดว์แบนด์ที่เกิดขึ้นคนละสถานที่กัน ทีมหนึ่งพบว่าคาบการเปลี่ยนแปลงของแถบชาโดว์แบนมีค่า 3 และ 1.7 วินาทีซึ่งมากกว่าครั้งก่อนๆที่มีการวัดได้ ส่วนอีกทีมวัดค่าความกว้างของแถบได้ 4.2 เซนติเมตร และระยะห่างระหว่างแถบได้ 14.2 เซนติเมตร ซึ่งค่าไม่ได้หนีกับค่าที่นักวิทยาศาสตร์ทางนาซาวัดได้ก่อนหน้านี้

        การสังเกตการณ์ครั้งนี้เป็นสิ่งที่บ่งชี้ว่าลักษณะของชาโดว์แบนด์นั้นแตกต่างไปตามการเกิดสุริยุปราคาแต่ละครั้งขึ้นอยู่กับอุณหภูมิ ความเร็มลม และตัวแปรอื่นๆที่เกี่ยวข้องกับบรรยากาศของโลกในขณะนั้น

        อย่างไรก็ตาม การที่แถบชาโดว์แบนด์ที่สว่างมากกับสว่างน้อยมีความเข้มที่แตกต่างกันมากขึ้นๆเมื่อดวงจันทร์ค่อยๆบังดวงอาทิตย์เต็มดวงมากขึ้น รวมทั้งอุณหภูมิของชั้นบรรยากาศมีความสัมพันธ์กับชาโดว์แบนด์อย่างไรนั้นยังไม่มีใครอธิบายได้ พูดง่ายๆว่าชาโดว์แบนด์นั้นเป็นหนึ่งในปรากฏการณ์ธรรมชาติที่ยังไม่มีทฤษฎีที่ใช้อธิบายได้อย่างครอบคลุม
",""
"948","Messier 2 (M2)","Sun, 2018-04-15 20:48","http://www.stkc.go.th/node/948","ดาราศาสตร์","http://www.narit.or.th/index.php/astronomy-article/3548-messier-2","Messier 2 (M2)  

เป็นกระจุกดาวทรงกลม (Globular Cluster)ที่ประกอบไปด้วยดาวฤกษ์ประมาณ 150,000 ดวงเกาะกลุ่มกันภายใต้แรงโน้มถ่วงของกันและกัน เกิดเป็นระบบดวงฤกษ์ขนาดใหญ่มีลักษณะคล้ายทรงกลม อยู่บริเวณกลุ่มดาวราศีกุมภ์ (Aquarius) อยู่ห่างจากโลก 33,000 ปีแสง   มีเส้นผ่านศูนย์กลางถึง 175 ปีแสง 



 

        นักดาราศาสตร์คาดว่ามี  M2 มีอายุประมาณ 13,000 ล้านปี ประกอบไปด้วยดาวฤกษ์ที่มีสีเหลืองไปจนถึงสีแดงเป็นส่วนใหญ่  มันเป็นหนึ่งในกระจุกดาวทรงกลมที่มีขนาดใหญ่และเก่าแก่ที่สุดในกาแล็กซีทางช้างเผือก  เราสามารถสังเกตเห็นได้ด้วยกล้องสองตาและกล้องโทรทรรศน์ขนาดเล็ก แต่จะเห็นเป็นเพียงหมอกจาง ๆ สีขาว ไม่เพียงพอให้เห็นดาวฤกษ์แต่ละดวงแยกออกจากกัน  

 

        Messier 2 ถูกพบครั้งแรกในปี ค.ศ.1746 โดยนักดาราศาสตร์ชาวฝรั่งเศส Jean-Dominique Maraldi และ Jacques Cassini  ในขณะที่เขาทั้งคู่กำลังสังเกตการณ์ดาวหางอยู่ แล้วเข้าใจผิดว่าเป็นเนบิวลา  ต่อมาในปี ค.ศ.1760  Charles Messier  ที่กำลังศึกษาดาวหางได้บันทึกว่า M2  เป็นเนบิวลาชนิดหนึ่งที่ไม่มีดาวฤกษ์อยู่ภายใน

 

        จนกระทั่งปี ค.ศ.1783  William Herschel  เป็นนักดาราศาสตร์คนแรกใช้กล้องโทรทรรศน์ที่มีกำลังแยกภาพสูงจนสามารถมองเห็นดาวฤกษ์แต่ละดวงได้ เขาพบว่าเป็นระบบขนาดใหญ่ที่ประกอบไปด้วยดาวฤกษ์จำนวนมาก
",""
"947","เรื่องน่ารู้ของซุปกระดูกหมู","Sun, 2018-04-15 20:38","http://www.stkc.go.th/node/947","โภชนาการ","http://www.nsm.or.th/index.php?option=com_k2&view=item&id=6806:2018-03-02-10-22-54&Itemid=315","

“ซุปกระดูกหมู” เมนูชามน้ำซดคล่องคอที่ถือว่าเป็นเมนูประจำมื้ออาหารของหลายๆ คน ที่มีทีเด็ดจากความหวาน หอม และกลมกล่อมของน้ำซุป
ที่สามารถสรรค์สร้างเมนูได้หลากหลาย ไม่ว่าจะเป็นก๋วยเตี๋ยว ราเมนซุปกระดูกหมู โดยใช้กระดูกส่วนต่างๆ ไม่ว่าจะเป็นกระดูกสันหลังหรือเอียวเล้ง 
(เล้ง, เอียะเล้ง, เอียเล้ง) หรือใช้กระดูกหน้าแข้งหรือคาตั๊ง (คาตั้ง, คาตัง) มาต้มในน้ำเดือด ซึ่งความแรงของไฟที่ใช้ต้มนั้นมีผลต่อความใสและ
ขุ่นของน้ำซุป โดยการต้มด้วยไฟอ่อนถึงไฟปานกลาง ทำให้ได้น้ำซุปใส สีทอง เหมาะสำหรับการทำต้ม-ยำ แกงจืด หรือต้มซุป หากต้มด้วยไฟแรง
ตลอดเวลาจะได้ซุปสีขาวขุ่น เหมาะสำหรับการทำราเมนญี่ปุ่น ซึ่งสีขาวขุ่นนั้นเกิดจากสารลิโพโปรตีน (Lipoprotein) ที่เป็นพลาสมาโปรตีน 
ประกอบด้วยไขมันและโปรตีนในเลือดที่อยู่ภายในกระดูกหมูเกิดเสียสภาพจากความร้อนแล้วรวมตัวเป็นลิ่มลอยขึ้นด้านบน ลักษณะคล้ายฟองบนผิว
ของน้ำซุป หากปล่อยทิ้งไว้ ฟองจะมีการแตกตัวแล้วกระจายในน้ำซุป ทำให้มีสีขุ่นนั่นเอง

แล้วทราบกันหรือไม่ว่าเมนูซุปแสนคล่องคอนี้เหตุใดจึงอร่อย? เพราะเมื่อเราต้มกระดูกหมูเป็นเวลานาน ความร้อนจะทำให้โปรตีนในกระดูกเริ่มเสียสภาพ 
โดยไปทำลายพันธะไฮโดรเจนของโปรตีน จากเดิมที่มีโครงสร้างซับซ้อนให้คลายตัวออกจนมีรูปร่างเป็นสายยาว เหตุการณ์ดังกล่าวยังส่งผลต่อพันธะ
เพปไทด์ระหว่างกรดอะมิโนทำให้กรดอะมิโนหลายชนิดถูกปลดปล่อยออกมาบางส่วน โดยหนึ่งในนั้นคือ “กรดกลูตามิก” ที่เป็นกุญแจสำคัญ เนื่องจาก
กรดกลูตามิกสามารถจับตัวกับต่อมรับรสบนลิ้น เกิดรสชาติอูมามิทำให้เราสัมผัสได้ถึงรสอร่อยกลมกล่อมนั่นเอง
 

นอกจากนี้ซุปกระดูกหมูยังมีสารอาหารที่เป็นประโยชน์กับร่างกายอีกหลายชนิด เช่น กรดอะมิโนไกลซีนที่ร่างกายสามารถดูดซึมไปใช้ได้อย่างง่ายดาย

]ช่วยในการย่อยและควบคุมการทำงานของกรดน้ำดี และยังมีกรดอะมิโนโพรลีนที่ช่วยให้ผิวมีสุขภาพดี เพิ่มประสิทธิภาพการโอบอุ้มน้ำให้แก่เซลล์และ
รักษาความยืดหยุ่นของผิวหนัง อีกทั้งยังช่วยสร้างคอลลาเจนและฟื้นฟูเนื้อเยื่อ เหมาะเป็นอย่างยิ่งสำหรับผู้ป่วยที่มีบาดแผลยากต่อการรักษา และน้ำซุป
กระดูกหมูยังอุดมไปด้วยแร่ธาตุที่สำคัญ เช่น แคลเซียม ฟอสฟอรัส และแมกนีเซียม อีกด้วย

ฉะนั้นนอกจากความอร่อยแล้ว ซุปกระดูกหมูยังมีประโยชน์อื่น ๆ อีกไม่ใช่น้อย คงไม่ใช่เรื่องแปลกที่ ซุปร้อน ๆ เป็นเมนูอาหารที่หลายชนชาตินิยมรับประทานกัน
",""
"946","วิตามินบี 12 กับการเกิดสิว","Sun, 2018-04-15 20:37","http://www.stkc.go.th/node/946","วิทยาศาสตร์การแพทย์","http://www.nsm.or.th/index.php?option=com_k2&view=item&id=6824:12&Itemid=315","

วิตามินบี 12 เป็นวิตามินที่มีความสำคัญต่อการสร้างเม็ดเลือดแดง การทำงานของระบบประสาทและสมอง เป็นวิตามินที่พบได้จากอาหารที่มาจากสัตว์ 
เช่น เครื่องในสัตว์ เนื้อสัตว์ เป็ด ไก่ ไข่ และนม มีการศึกษาพบว่าวิตามินบี 12 สามารถทำให้แบคทีเรียที่พบได้ทั่วไปบนผิวหนังผลิตสารเคมีออกมา
และทำให้เกิดสิวได้ 

แบคทีเรีย Propionibacterium acnes เป็นแบคทีเรียชนิดหนึ่งที่อาศัยอยู่บนผิวหนังภายในรูขุมขนของมนุษย์ เจริญเติบโตได้จากการกินไขมันบน
ผิวหนังเป็นอาหาร ยิ่งผิวหน้ามัน แบคทีเรีย P. acnes ยิ่งสามารถเจริญเติบโตได้อย่างรวดเร็ว และยังพบว่าแบคทีเรีย P. acnes สามารถถูกกระตุ้นให้
เกิดสิวได้ ผลการศึกษาวิจัยกล่าวว่าแบคทีเรีย P. acnes นี้จะกระตุ้นเซลล์เม็ดเลือดขาวสองชนิดคือ Monocyte และ Neutrophil ให้หลั่งโปรตีน
สามชนิดคือ IL-12, IL-8, และ TNF ออกมาซึ่งเป็นต้นเหตุให้เกิดการอักเสบ ก่อให้เกิดการระคายเคืองที่บริเวณรูขุมขน จนทำให้ผนังรูขุมขนเกิดการ
หนาตัวและเกิดเป็นสิวอุดตันได้ในที่สุด
 

Dezhi Kang และทีมนักวิจัยจาก University of California (UCLA) ได้ทำการศึกษาพบว่า
วิตามินบี 12 มีส่วนทำให้เกิดสิวเพิ่มขึ้น โดยทำการทดลองให้ผู้ที่มีผิวหน้าใสทั้งหมด 10 คน รับประทานอาหารเสริมชนิดวิตามินบี 12 จากผลการทดลองพบว่า 
1 ในผู้ที่ทำการทดลองเริ่มมีพัฒนาการของการเกิดสิวเกิดขึ้นหลังจากรับประทานอาหารเสริมวิตามินบี 12 ไปแล้วเพียงหนึ่งสัปดาห์ ซึ่งจากการศึกษาในกลุ่มคน
ที่เริ่มมีพัฒนาการของการเกิดสิว พบว่าวิตามินบี 12 ไปกระตุ้นให้แบคทีเรียบนผิวหน้า P. acnes หลั่งสารพอร์ไฟริน (Porphyrin) มากขึ้น ซึ่งสารนี้เป็นสารที่
ทำให้ผิวหนังเกิดอาการอักเสบและเป็นสาเหตุที่ทำให้เกิดสิวนั่นเอง

อย่างไรก็ตามจากผลการศึกษาดังกล่าวข้างต้นพบว่า วิตามินบี 12 อาจมีความเกี่ยวข้องกับอาการอักเสบและสาเหตุของการเกิดสิว ซึ่งการค้นพบดังกล่าวคาดว่า
จะถูกนำไปประยุกต์ใช้กับการผลิตยารักษาสิวให้มีประสิทธิภาพมากขึ้นได้ในอนาคต
",""
"945","10 คำแนะนำ ป้องกันภัยคุกคามทาง Email","Sun, 2018-04-15 20:32","http://www.stkc.go.th/node/945","วิศวกรรมศาสตร์และเทคโนโลยี","https://www.it24hrs.com/2018/email-phishing-warning-how-to-protect/","

ใครที่ใช้บริการทางอีเมล ( Email ) ก่อนเปิดจดหมายอ่านและคลิก ต้องระมัดระวังกันสักนิด เพราะมีการระบาดภัยคุกคามทาง Email มีอีเมลหลอกลวง (Phishing email) หลายฉบับถูกส่งเข้ามายังอีเมลขององค์กร ทั้งนี้ศูนย์ประสานการรักษาความมั่นคงปลอดภัยระบบคอมพิวเตอร์ประเทศไทย หรือ ThaiCERT ได้ให้ 10 คำแนะนำ ป้องกันภัยคุกคามทาง Email เอาไว้ ได้แก่

1.ตั้งรหัสผ่าน (Password) ที่คาดเดาได้ยาก และหมั่นเปลี่ยนบ่อย ๆ

2.ดูแลช่องทางที่ใช้ในการเปลี่ยน (Reset) รหัสผ่านให้มีความมั่นคงปลอดภัย เช่น อีเมลสำรองสำหรับกู้คืนบัญชี

3.หมั่นตรวจสอบประวัติการใช้งานที่น่าสงสัย รวมถึงช่องทางในการยืนยันตัวตนอย่างสม่ำเสมอ

4.ติดตั้งโปรแกรม AntiVirus อัปเดตระบบปฏิบัติการ และ Web Browser รวมถึงตัวซอฟต์แวร์ให้เป็นเวอร์ชั่นล่าสุดทันสมัยอยู่เสมอ

5.หลีกเลี่ยงการใช้เว็บเมลผ่านทางเครื่องคอมพิวเตอร์สาธารณะ และไม่ควรตั้งค่าให้ Web Browser จำรหัสผ่าน

6.ระวังในการเปิดไฟล์แนบ หรือคลิกลิงก์ที่พาไปเว็บไซต์อื่น

7.แม้อีเมลจากคนรู้จัก ก็อาจเป็นคนร้ายปลอมตัวมาก็ได้ ถ้าไม่แน่ใจ ควรยืนยันช่องทางอื่นที่ไม่ใช่อีเมล เช่น แจ้งยืนยันเปลี่ยนเลขที่บัญชีโอนเงินทางโทรศัพท์

8.ควรเปิดการใช้งานยืนยันตัวตนแบบ 2 Factor Authentication โดยใช้ เบอร์โทรศัพท์ อีเมลสำรอง หรือแอป เช่น Google Authenticator

9.ตรวจสอบรายชื่อผู้รับอีเมลก่อนกดปุ่ม Reply หรือ Reply All ทุกครั้ง เพราะผู้ร้ายมักใช้เทคนิคตั้งชื่ออีเมลที่ใกล้เคียงกับคนที่เรารู้จัก เช่น somchai@yahoo.com กับ somchai@yah00.com (เลข 0 แทนตัวอักษร o)

10.อย่าหลงเชื่ออีเมลที่หลอกให้เปลี่ยนรหัสผ่านหรือให้อัปเดตข้อมูลส่วนตัวหากไม่แน่ใจควรสอบถามผู้ที่ส่งข้อมูลมาในทางช่องทางอื่น ๆ อีกครั้ง
",""
"940","DCIM คืออะไร ทำไมกล้องมือถือ กล้องดิจิตอล ทุกตัวถ่ายแล้วบันทึกที่ DCIM","Sun, 2018-04-15 20:25","http://www.stkc.go.th/node/940","วิศวกรรมศาสตร์และเทคโนโลยี","https://www.it24hrs.com/2018/dcim-what-is-this/","DCIM คืออะไร ทุกท่านที่ชอบถ่ายรูป ถ่ายวีดีโอ ด้วยกล้องดิจิตอล กล้องมือถือ หรือไม่เว้นแม้กระทั่งกล้องถ่าย 360 องศา กล้องวีดีโอ กล้อง Go-Pro กล้องติดรถยนต์ ทุกอย่างนี่บันทึกทั้งภาพและวีดีโอลงในโฟลเดอร์ dcim เดียวกันหมด ทั้งบนหน่วยความจำภายในเครื่องและบน microSD Card หรือ SD CARD ก็จะพบโฟลเดอร์ DCIM เต็มไปหมด บทความนี้จะอธิบายให้กระจ่างขึ้นที่เล่าเกี่ยวกับ DCIM นี้

DCIM คืออะไร

โฟลเดอร์ DCIM นั้นคือเป็นมาตรฐานเกี่ยวกับเรื่องโครงสร้างการอ่านชื่อไฟล์ในตัวกล้อง โดยอุปกรณ์เกี่ยวกับกล้องทุกตัว ทั้งมือถือ กล้องวีดีโอ กล้องถ่ายรูปดิจิทัล ทุกอย่างงจะทำการค้นหาภาพจากในโฟลเดอร์ที่ชื่อ DCIM ถ้าเปลี่ยนชื่อโฟลเดอร์จะหารูปไม่เจอ และถ้าถ่ายรูปหรือวีดดีโอ ก็จะสร้างโฟลเดอร์ DCIM ให้และลงในโฟลเดอร์นั้นทุกตัว ซึ่งชื่อโฟลเดอร์ DCIM นี้ย่อมาจากคำว่า Digital Camera Images นั่นเอง โดยชื่อ DCIM นี้ตั้งโดยข้อกำหนดมาตรฐาน DCF เมื่อปี 2003

DCF เป็นข้อกำหนดที่สร้างขึ้นโดย JEITA ( Japan Electronics and Information Technology Industries Association. ) ตั้งเมื่อปี 2003 และถูกปรับปรุงเมื่อปี 2010

DCIM คืออะไร

และคุณเคยสังเกตมั้ยภายในโฟลเดอร์ dcim จะมีโฟลเดอร์ในชื่อ 100APPLE , 100ANDRO นั่นคือโฟลเดอร์การถ่ายรูปภาพและวีดีโอของอุปกรณ์ Apple ( iOS ) และ Android ตามลำดับ

ดังนั้นหากต้องการหารูปหรือวีดีโอบนอุปกรณ์ถ่ายภาพแต่ละอุปกรณ์ ให้หาทางโฟลเดอร์ DCIM ได้เลย",""
"922","ทำไมคอมพิวเตอร์เรา ทำงานช้าลง ไม่เร็วดั่งใจ","Fri, 2018-03-30 10:22","http://www.stkc.go.th/node/922","วิศวกรรมศาสตร์และเทคโนโลยี","https://www.it24hrs.com/2018/why-computer-hate-you/","หลายท่านคงใช้คอมพิวเตอร์หนักๆจน คอมค้าง ทำงานช้า บ้างก็จอฟ้าไปเลย เพราะอะไร แล้วจะแก้ปัญหานี้อย่างไร เราได้รวบรวม 10 เหตุผลที่ทำให้คอมพิวเตอร์ทำงานช้าลง ไม่เร็วดั่งใจ มาให้ท่านได้ลองอ่านกัน แล้วคงได้เวลาที่จะปัดฝุ่นจัดการกับปัญหาคอมของคุณได้แล้วตอนนี้

1. เพราะคุณไม่ติดตั้งซอฟต์แวร์เวอร์ชั่นล่าสุด และไม่ยอมอัปเดตซอฟต์แวร์

เพราะตัวระบบปฏิบัติการ Windows อย่าง Windows 10 ได้ทำการอัปเดตให้เป็นเวอร์ชั่นล่าสุดแก้ปัญหาบั๊กและช่องโหว่ด้านความปลอดภัย และเสริมฟีเจอร์มากขึ้น แต่ตัวซอฟต์แวร์คุณเป็นเวอร์ชั่นเก่า เข้ากันไม่ได้กับ Windows 10 เวอร์ชั่นใหม่ ทำให้ทำงานไม่เต็มที่ ทั้งนี้ Driver ของคอมพิวเตอร์ก็ต้องการเวอร์ชั่นใหม่ล่าสุดเช่นกัน เพื่อทำงานให้เต็มที่เข้ากันกับระบบปฏิบัติการล่าสุดด้วย

2. ขณะติดตั้งซอฟต์แวร์ คุณก็เผลอติดตั้งพวกแอปอื่นๆที่มาพร้อมมัลแวร์ หรือโปรแกรมขยะ

ขณะรันไฟล์ติดตั้งอยู่รู้มั้ยว่าไฟล์ติดตั้งนั้นมีแอปขยะหรือไม่ หรือมีไวรัสมัลแวร์หรือไม่ แนะนำสุดคือเมื่อดาวน์โหลดไฟล์ติดตั้งแล้วควรสแกนผ่านทางเว็บ virustotal.com ก่อนว่ามีไฟล์แปลกๆซ่อนอยู่ในไฟล์ติดตั้งมั้ย


และขณะติดตั้ง อย่าทำการ Next รวดเดียว ผู้สร้างโปรแกรมในบางครั้งจะมีโปรแกรมแถมมาอยู่ในไฟล์ติดตั้ง เช่น Google Toolbar ที่สร้างความเกะกะแต่ตัวเว็บเบราว์เซอร์มากขึ้น หรือแอปอื่นๆมาแถมให้อีก ให้เราเอาเครื่องหมายถูกเพื่อไม่ติดตั้งแอปอื่นๆนี้ลงคอมพิวเตอร์เรา

3. เมนบอร์ดบนโน้ตบุ๊ก หรือคอมพิวเตอร์ ฝุ่นเยอะ สกปรก

ยิ่งใช้นานยิ่งมีฝุ่นเกาะ ทำให้เครื่องร้อนขึ้น กระแสไฟฟ้าภายในตัวเครื่องผ่านยากขึ้น ดังนั้นควรปัดฝุ่นที่เกาะภายในเครื่องนี้ออกไป โดยเฉพาะเคสบนคอมพิวเตอร์พีซี จะมีฝุ่นเกาะเยอะมาก ทำความสะอาดทุก 6-8 เดือน ตลอดจนตรวจสอบพัดลมระบายควาามร้อนภายในเครื่องทำงานปกติมั้ย หากไม่ก็เปลี่ยนพัดลมระบายความร้อนตัวใหม่

4.พื้นที่ว่างบนฮาร์ดดิสก์คอมพิวเตอร์น้อย

ระบบปฏิบัติการจำเป็นต้องใช้พื้นที่ว่างในการรันประมาณ 10-15% หากน้อยกว่านั้น ควรลบไฟล์ที่ไม่จำเป็นภายในคอมพิวเตอร์เราออกไป เพื่อให้คอมสามารถทำงานปกติ เช่นไฟล์ภาพ ไฟล์วีดีโอเก่าๆ และแอปบนคอมพิวเตอร์ที่ไม่ใช้งาน ให้ทำการลบออกไป เพื่อเพิ่มพื้นที่ว่างให้คอมของคุณ

5. โปรแกรมทำงานเบื้องหลังตั้งแต่เปิดเครื่อง เยอะเกินไป

ง่ายๆคือพวกโปรแกรมที่แสดงโชว์ในช่วงมุมขวาของจอ มีเยอะไม่ดีแน่ๆ ควรปิดการทำงานของบางโปรแกรมบางอย่างออกไป เพื่อให้คอมสามารถทำงานได้ลื่นไหล แนะนำให้กดปุ่ม Ctrl alt + esc แล้วเลือกแท็บ Startup แล้วเลือกโปรแกรมที่ทำงานบน startup อยู่แต่ไม่ต้องการให้รัน แล้วคลิกที่ Disable เพื่อหยุดการทำงานแอปนั้นบน Startup

6. คุณไม่ได้ปิดเครื่อง หรือทำการรีสตาร์ทคอมพิวเตอร์ ใช่ไหม? มัวแต่เปิดคอมค้างไว้

ให้ทำการรีสตาร์ท หรือ ปิดคอมพิวเตอร์ เพื่อให้คอมพิวเตอร์ได้จำและเริ่มต้นเหมือนใหม่ เครื่องคอมจะทำงานเป็นปกติกว่าการเปิดคอมค้างไว้แล้วทำงานอย่างต่อเนื่อง

7. คุณยังไม่อัปเกรดพวกฮาร์ดแวร์

อยากให้คอมเร็วกว่าเดิมใช่ไหม เปลี่ยนแรมใหม่ ฮาร์ดดิสก์เปลี่ยนมาใช้ Solid State ใหม่ และใช้การ์ดจอดีๆและใหม่ล่าสุด คอมแรงขึ้นแน่นอน ทั้งนี้ขึ้นอยู่กับเงินคุณแล้วละว่าจะทุ่มอัปเกรดให้เครื่องแรงขึ้นมั้ย

8. คอมพิวเตอร์คุณยังไม่ปลอดภัยพอ

โดยเฉพาะการตั้งรหัสคอมพิวเตอร์ และรหัสการใช้บริการแอปและโซเชียลมีเดียง่ายเกินไป เช่น 12345678 ซึ่งเป็นรหัสยอดนิยมในการตั้ง แต่แฮกเกอร์ก็ใช้เครื่องมือ Keylogger หรือซอฟต์แวร์ถอดรหัสก็ถอดได้ง่ายด้วยเช่นกัน ดังนั้นควรตั้งรหัสที่มีทั้งตัวอักษรตัวใหญ่ ตัวเล็ก มีตัวเลข และรหัสต้องเดายากแต่เราจำได้แม่น

9. คอมของคุณไม่เคยสำรองข้อมูลเลย



อันนี้หากคอมของคุณเสีย ข้อมูลสำคัญในตัวคอมพิวเตอร์ก็ไม่สามารถเรียกกลับคืนมาได้ ดังนั้นควรหมั่น Backup สำรองข้อมูลสำคัญบนคอม ลงฮาร์ดดิสก์แบบพกพา หรือบน cloud อย่าง Google Drive , Dropbox , One Drive เพราะหากวันหนึ่งคอมเสียเครื่องมา ข้อมูลสำคัญที่มีค่าอาจสูญเสียไป ซึ่งหลายท่านที่เคยใช้คอมอาจเคยเจอแบบนี้มาแล้ว

10. คุณใช้คอมบนระบบปฏิบัติการรุ่นเก่า และหมดอายุการสนับสนุนด้านความปลอดภัย



อย่าง Windows XP ที่หมดอายุไปนานแล้วเมื่อเดือนเมษายน ปี 2014 หากคุณยังใช้ Windows XP อยู่ คุณจะเสี่ยงมากจากภัยคุกคามทางออนไลน์ ที่ระบบความปลอดภัยบนตัวระบบปฏิบัติการที่คุณใช้ หยุดภัยออนไลน์แบบใหม่นี้ไม่ได้เลย ดังนั้นควรอัปเดตไปยังระบบปฏิบัติการที่ยังสนับสนุนด้านซอฟต์แวร์และการอัปเดตด้านความปลอดภัยอยู่ ซึ่งรุ่นเก่าที่ยังใช้ได้คือ Windows 7 ที่ Microsoft ยังสนับสนุนด้านความปลอดภัยอยู่จนถึงเดือนมกราคม ปี 2020

หากคุณติด 1 ใน 10 เหตุผลที่ทำให้คอมทำงานช้า ไม่เร็วดั่งใจ ก็ควรพิจารณาจัดการแก้ไขคอมพิวเตอร์ของท่าน แล้วทุกอย่างคอมจะทำงานได้ดี ปลอดภัย เร็ว และมีประสิทธิภาพมากขึ้น
","https://www.stkc.go.th/sites/default/files/stiarticle_images/1522380167.jpg"
"913","ภัยจากวัตถุกันเสีย","Mon, 2018-03-26 10:16","http://www.stkc.go.th/node/913","วิทยาศาสตร์สุขภาพ","http://www.nsm.or.th/index.php?option=com_k2&view=item&id=6042:2017-02-06-04-03-40&Itemid=315","ธรรมชาติของอาหารเกือบทุกชนิด เมื่อเก็บไว้นานๆ ย่อมเปลี่ยนสภาพ จากของสดใหม่กลายเป็นเน่าเสีย นั่นก็เพราะฝีมือของจุลินทรีย์ในอากาศ
ที่รายล้อมตัวเรามากมาย เมื่อใดที่จุลินทรีย์เหล่านี้ปะปนลงไปในอาหาร นั่นหมายความว่ากระบวนการเน่าเสียได้เริ่มต้นขึ้นแล้ว เพราะการเน่าเสีย
เป็นเรื่องที่หลีกเลี่ยงได้ยาก กระบวนการถนอมอาหารจึงเกิดขึ้น ทั้งการใช้ความร้อน ความเย็น ความเค็มของเกลือ การฉายรังสี 
หรือแม้แต่สารเคมีสังเคราะห์ที่เรียกกันทั่วไปว่าสารกันบูด

เนื่องจากปัจจุบันคนส่วนใหญ่ต้องใช้ชีวิตด้วยความเร่งรีบ เพื่อแข่งกับเวลา ทั้งสภาพที่อยู่อาศัย และลักษณะนิสัยในการบริโภคอาหารก็เปลี่ยน
ไปจากอดีต ขนมปัง หรือขนมขบเคี้ยวต่างๆ จึงเป็นอาหารที่มีบทบาทสำคัญต่อชีวิตมากขึ้น เพราะหาซื้อง่าย สะดวกและมีหลากหลายชนิด
ให้เลือกตามความต้องการ เราอาจเคยเห็นขนมปังที่ใส่ถุงพลาสติกวางขายในชนบทหรือตามร้านขายของชำ ที่วางขายได้นานเป็นอาทิตย์ ๆ 
โดยที่ไม่ขึ้นรา เราอาจจะคิดว่าเพราะบรรจุภัณฑ์ของขนมปังปิดสนิท เชื้อโรคไม่สามารถเข้าไปได้ แต่จริงๆแล้วไม่ได้เป็นเช่นนั้น อาหารเหล่านี้ไม่บูด 
หรือเน่าเสียเพราะในขั้นตอนการผลิตได้มีการเติมสารบางอย่างลงไป
เพื่อรักษาสภาพของอาหารให้สด ใหม่ ไม่เน่าเสีย สารนั้นก็คือสารกันบูดหรือวัตถุกันเสียนั่นเอง

สารกันบูด คือสารเคมีหรือของผสมของสารเคมีที่ใช้ในการถนอมอาหาร โดยอาจจะใส่ลงในอาหาร พ่น ฉาบรอบๆ ผิวของอาหารหรือภาชนะบรรจุ 
สารดังกล่าวจะทำหน้าที่ยับยั้งหรือทำลายจุลินทรีย์ที่ทำให้อาหารเน่าเสียโดยอาจจะไปออกฤทธิ์ต่อผนังเซลล์รบกวนการทำงานของเอนไซม์
หรือกลไกทางพันธุกรรม (genetic mechanism)ในเซลล์ ยังผลให้จุลินทรีย์ไม่สามารถเพิ่มจำนวนได้หรือตายในที่สุดแต่ถ้าหากในแต่ละวัน 
เราได้รับสารกันบูดในปริมาณน้อย ร่างกายจะสามารถกำจัดออกทางปัสสาวะได้ตามปกติ แต่หากได้รับในปริมาณมากทุกวัน ตับและไตจะต้องทำงานหนักขึ้น
และหากกำจัดออกไปไม่หมดก็จะเกิดการสะสมในร่างกายซึ่งจะทำให้ประสิทธิภาพของตับและไตในการกำจัดสารเคมีเหล่านี้ลดลงและอาจทำให้เกิด
อาการเจ็บป่วยต่อตับและไตได้

สารกันบูดที่ใช้ในอาหารมีหลายชนิด กรดเบนโซอิกเป็นสารกันบูดที่นิยมนำมาใช้ในผลิตภัณฑ์อาหารแปรรูปหลายประเภท เนื่องจากเป็นสารเคมี
ที่มีความเป็นพิษต่อมนุษย์ต่ำ และสามารถขับออกได้ทางปัสสาวะ แต่ถ้าได้รับมากเกินไปอาจเกิดผลเสียต่อสุขภาพตามที่กล่าวไว้แล้วข้างต้น 
และเกิดอาการแพ้ได้ โดยเฉพาะคนที่เป็นโรคภูมิแพ้

ในแต่ละวันไม่ควรได้รับกรดเบนโซอิกเกินค่าความปลอดภัย (Acceptable Daily Intake – ADI) คือ 5 มิลลิกรัมต่อน้ำหนักตัว 1 กิโลกรัม 
เช่น เด็กประถมที่น้ำหนัก 35 กิโลกรัม ไม่ควรได้รับกรดเบนโซอิกเข้าสู่ร่างกายในแต่ละวัน เกิน 35 X 5 = 175 มิลลิกรัม ดังนั้นเด็กเล็กย่อมมีโอกาส
ที่จะได้รับสารกันบูดเกินค่าความปลอดภัยได้ง่ายกว่าเด็กโต หรือผู้ใหญ่

สำนักงานคณะกรรมการอาหารและยา (อย.) ไม่ได้อนุญาตให้ใช้ในอาหารทุกชนิด และอาหารที่อนุญาตให้ใช้ก็ไม่ใช่ปริมาณเท่ากันหมด 
คือให้ใช้ในเครื่องดื่ม ไม่เกิน 200 มิลลิกรัมต่อกิโลกรัม ขนมหวานที่ทำจากนม (ไอศกรีม โยเกิร์ตปรุงแต่ง/ผสมผลไม้) ไม่เกิน 300 มิลลิกรัมต่อกิโลกรัม 
ขนมที่ทำจากผลไม้ ผัก ถั่ว แยม เยลลี่ และผักผลไม้กวน-ดอง-ทำไส้ขนม ไม่เกิน 1,000 มิลลิกรัมหรือแค่ 1 กรัมต่อกิโลกรัมเท่านั้นเอง 

จะเห็นว่าปริมาณที่อนุญาตให้ใส่น้อยมาก ต้องใช้เครื่องชั่งน้ำหนักที่มีความละเอียดสูง แม้ไม่น่าจะเป็นปัญหาในผู้ผลิตรายใหญ่ ๆ แต่อาหารท้องตลาด
ที่เราพบว่าใส่ปริมาณเกินกำหนดอาจทั้งตั้งใจเพราะเข้าใจผิดว่ายิ่งมากยิ่งดี ที่แย่กว่านั้นคือการใช้ในอาหารที่ไม่อนุญาตให้ใช้ เช่น ผลิตภัณฑ์เนื้อสัตว์
แปรรูปพวก ลูกชิ้น ไส้กรอก ปูอัด ฮ่อยจ๊อและขนมอบหลายชนิด (อนุญาตให้ใส่เฉพาะส่วนไส้ขนม) จากการสุ่มสำรวจอาหารภายในและภายนอกโรงเรียน 
โดยสถาบันโภชาการมหาวิทยาลัยมหิดล ปี พ.ศ. 2555 พบว่าในตัวอย่างอาหารที่ใส่กรดเบนโซอิกสูงมาก ๆ จะสูงกว่าที่ใส่กันโดยเฉลี่ยถึงเกือบ 4 เท่า 
หากนักเรียนไปซื้ออาหารเจ้านั้นเป็นประจำ (เพราะเป็นเจ้าที่ขายในหรือหน้าโรงเรียนนั้น) และได้รับต่อเนื่องกันมาเป็นเวลานาน ก็อาจส่งผลให้ตับและไตทำงานลดลง
ซึ่งเป็นสาเหตุหนึ่งของการเกิดโรคเรื้อรังต่าง ๆ ในอนาคตเมื่ออายุมากขึ้น แต่ถ้าได้รับปริมาณสูงมาก ๆ อาจทำให้เจ็บป่วยทันที โดยมีอาการคลื่นไส้ อาเจียน 
ปวดหัว อ่อนเพลีย และเกิดอาการแพ้ (ลมพิษ ผื่นคัน) ในบางคนการป้องกันความเสี่ยงที่ง่ายที่สุดคือ กินอาหารที่ผลิตจากอาหารสดหากเป็นผลิตภัณฑ์อาหารก็ควรดูที่มี อย. 
รับรอง และเมื่อกินอาหารทั่วไปที่ไม่มีฉลากให้พึงคิดเสมอว่าเราอาจได้รับสารกันบูดในปริมาณสูงได้โดยไม่รู้ตัว จึงไม่ควรกินอาหารนั้น ๆ บ่อย ๆ คือไม่กินทุกวัน 
ถ้าไม่มั่นใจในร้านค้านั้น ๆ ก็ไม่ควรซื้อในร้านเดิมเป็นประจำด้วย 
","https://www.stkc.go.th/sites/default/files/stiarticle_images/1522034177.jpg"
"912","จากนักล่าสู่ลานบ้าน วิวัฒนาการ 200 ล้านปี","Mon, 2018-03-26 10:14","http://www.stkc.go.th/node/912","ประวัติศาสตร์และโบราณคดี","http://www.nsm.or.th/index.php?option=com_k2&view=item&id=6080:200&Itemid=315","จากอดีตถึงปัจจุบันเป็นที่ทราบแน่ชัดว่าไก่ป่าคือ บรรพบุรุษของไก่บ้านหรือไก่เลี้ยง แต่หากมองย้อนไปในยุคไดโนเสาร์ครองโลกก็ยังไม่มีคำตอบที่แน่ชัดว่าใคร
คือบรรพบุรุษของไก่และนก นักบรรพชีวิน (Paleontologist) ได้พยายามศึกษาเกี่ยวกับบรรพบุรุษของไก่และนกมากมาย ในขณะเดียวกันรูปลักษณ์ของไดโนเสาร์
ได้อ้างอิงตามทฤษฎีและซากดึกดำบรรพ์ (fossil) ที่พบ ทำให้นักบรรพชีวินในอดีตสันนิษฐานว่าไดโนเสาร์ซึ่งครองโลกเมื่อหลายร้อยล้านปีก่อนมีขนาดตัวใหญ่
มหึมาและผิวหนังปกคลุมด้วยเกล็ด จากนั้นได้วิวัฒนาการกลายเป็นสัตว์เลื้อยคลานในปัจจุบัน



แต่ในช่วงสิบปีที่ผ่านมานี้การวิจัยเกี่ยวกับไดโนเสาร์รุดหน้าไปมาก ความรู้และเทคโนโลยีใหม่ๆ ทำให้ข้อมูลทางวิชาการเปลี่ยนไป เมื่อรายงานครั้งล่าสุดในปี ค.ศ. 2015 
มีการค้นพบซากดึกดำบรรพ์ของไดโนเสาร์ที่มีความสมบูรณ์ที่สุด บริเวณพื้นที่ทางตะวันตกเฉียงเหนือของจีน โดย Dr. Steve Brusatte และ Junchang Lü 
ซากดึกดำบรรพ์ที่พบมีขนปกคลุมเหมือนนกขนาด 2 เมตร อายุ 125 ล้านปี ลักษณะคล้ายเวโลซิแรปเตอร์ (Velociraptor) ซึ่งโด่งดังมาจากภาพยนตร์เรื่อง
จูราสสิค พาร์ค (Jurassic Park) ทีมวิจัยตั้งชื่อให้ว่า “มังกรแห่งเซิ่นหยวน” หรือ “Zhenyuanlong”



ไม่เพียงการศึกษากายวิภาคจากซากดึกดำบรรพ์เท่านั้น ยังมีงานวิจัยโดย Mary Schweitzer มหาวิทยาลัยแห่งรัฐนอร์ท แคโรไลนา ปี ค.ศ. 2011 ที่ศึกษาตัวอย่างเนื้อเยื่อ
จากซากดึกดำบรรพ์กระดูกต้นขาของ T-rex (Tyranosaurus rex) อายุ 68 ล้านปี ซึ่งค้นพบตั้งแต่ปี ค.ศ. 1990 พบว่าคอลลาเจน โปรตีน และกรดอะมิโนที่ได้จากซาก
ดึกดำบรรพ์กระดูกต้นขานั้นมีโครงสร้างคล้ายคลึงกับสัตว์ปีก นอกจากนี้ไขกระดูกที่ได้จากซากดึกดำบรรพ์ยังพบว่ามีการสะสมของแคลเซียม คล้ายกับในกระดูกชิ้นยาว
ของไก่และนกเพศเมียในช่วงที่กำลังวางไข่ แคลเซียมที่สะสมไว้ในชั้นกระดูกนั้นก็เพื่อนำไปสร้างเปลือกไข่ขึ้นมา ซึ่งข้อมูลดังกล่าวช่วยสนับสนุนข้อสันนิษฐานซึ่งเกิดขึ้น
หลังจากพบซากดึกดำบรรพ์ของนกโบราณ Archaeopteryx ในปี ค.ศ. 1861 ที่ว่าไดโนเสาร์สองขา (Theropods) ซึ่งกำเนิดในช่วงปลายยุคจูราสสิคและเหลือรอด
จากการสูญพันธุ์ครั้งใหญ่ได้วิวัฒนาการไปเป็นสัตว์จำพวกนกและไก่ในยุคปัจจุบัน ซึ่งหากข้อสันนิษฐานดังกล่าวได้รับการยืนยันถูกต้องในอนาคต บางทีคำตอบของคำถาม
ที่ว่า “ไก่กับไข่อะไรเกิดก่อนกัน” อาจจะไม่ใช่ทั้งไก่และไข่ แต่อาจจะเป็นไดโนเสาร์ก็เป็นได้
","https://www.stkc.go.th/sites/default/files/stiarticle_images/1522034056.jpg"
"911","Hypnic Jerks (อาการนอนกระตุก)","Mon, 2018-03-26 10:04","http://www.stkc.go.th/node/911","วิทยาศาสตร์สุขภาพ","http://www.nsm.or.th/index.php?option=com_k2&view=item&id=6776:hypnic-jerks&Itemid=315","วันนี้จะพาไปทำความรู้จักกับอาการที่ผมเชื่อเลยว่าหลายๆคน ต้องเคยสัมผัสและเคยเป็นกันมาทุกคน ซึ่งบางคนก็อาจจะรู้ตัวจนทำให้ถึงขั้นตื่นนอน 
หรือบางคนอาจจะไม่รู้สึกตัวเลยก็ได้ 

อาการกระตุกขณะนอนหลับ (Hypnic Jerks) หรือบางครั้งก็เรียกว่าอาการเหมือนตกจากที่สูง ซึ่งในบางคนอาจจะมีการกระตุกรุนแรงถึงขั้น ฟาดแขน 
ฟาดขา หรืออาจจะกระตุกทั้งตัว ทำให้มีผลต่อการนอนหลับได้ ในทางการแพทย์มักจะเรียกกลุ่มอาการนี้ว่า Hypnic เป็นการกระตุกแบบ myoclonic 
ซึ่งเป็นการกระตุกของกล้ามเนื้อในร่างกายที่สามารถเกิดได้ในคนทั่วไป เช่น การสะอึกหรือการกระตุกของแขน ขา ตอนนอนหลับ โดยสามารถสันนิษฐาน
ได้ว่าเกิดจากหลายสาเหตุไม่ว่าจะเป็น ความเครียด, วิตกกังวล, การอดนอน หรือจากโรคบางชนิด เช่น หลอดเลือดสมอง โรคไต แต่ในทางการแพทย์ 
ก็สามารถอธิบายให้เข้าใจได้ในอีกแง่มุม จากงานศึกษาหลายชิ้นเชื่อว่า เกิดจากการที่ร่างกายกำลังเข้าสู่ช่วงหลับลึก กล้ามเนื้อเริ่มคลายตัวพร้อมๆกัน 
การหายใจเริ่มช้าลง แต่สมองกลับสับสนโดยคิดว่า ร่างกายกำลังอ่อนแรง ทั้งขา แขน ทำให้ไม่สามารถ ยืนหรือนั่งได้ปกติ จึงสั่งให้กลไกของร่างกาย
ทำการป้องกันตัว คือ ทำให้กล้ามเนื้อเกร็งตัวและกระตุกอย่างรวดเร็ว ในบางครั้งสมองจึงสร้างความรู้สึกคล้ายกับอาการของการตกจากที่สูงนั่นเอง 
นอกจากนี้ยังมีการศึกษาที่มีคนพูดถึงเกี่ยวกับทฤษฎีของอาการ Hypnic jerks ว่าเป็นระบบการป้องกันตัว ซึ่งคนได้รับสืบทอดมาจากบรรพบุรุษที่
มีร่วมกันกับลิงและใช้เป็นกลไกในการป้องตัว ในตอนที่อาศัยอยู่บนต้นไม้เพื่อไม่ให้เกิดอันตรายขณะนอนหลับ 


ซึ่งอาการ Hypnic jerks นั้นก็สามารถเกิดได้ในคนทุกเพศ ทุกวัย ไม่ใช่อาการผิดปกติแต่อย่างใด แต่ถ้าเกิดใครที่มีอาการของ Hypnic jerks 
บ่อยครั้งจนมีผลต่อการนอนหลับก็ควรปรึกษาแพทย์เพราะอาจจะส่งผลต่อสุขภาพในระยะยาวได้
","https://www.stkc.go.th/sites/default/files/stiarticle_images/1522033499.jpg"
"910","ถุงร้อนหรือถุงเย็น เลือกอย่างไรให้เหมาะสม","Mon, 2018-03-26 09:55","http://www.stkc.go.th/node/910","พลาสติกชีวภาพ","http://www.nsm.or.th/index.php?option=com_k2&view=item&id=6780:2018-02-20-07-09-36&Itemid=315","ในปัจจุบันต้องยอมรับว่าถุงพลาสติกเป็นสิ่งอำนวยความสะดวกที่สำคัญเป็นอย่างมาก แต่เมื่อเดินไปที่ร้านขายถุงก็จะพบว่า มีถุงมากมายหลายแบบให้เลือก 
ทำให้เกิดความสับสนว่าแล้วจะเลือกใช้อย่างไรบ้าง แต่ละแบบเหมือนกันหรือไม่ โดยเฉพาะถุงที่ใช้สำหรับใส่อาหารที่ต้องคำนึงถึงความสะอาดและความปลอดภัยด้วย



 

ส่วนใหญ่เรามักจะได้ยินผู้ใหญ่เรียกถุงชนิดต่างๆว่า ถุงร้อนกับถุงเย็น ทำให้เกิดความสงสัยว่าจริงๆ แล้ว ถุง 2 ชนิดนี้การใช้งานแตกต่างกันหรือไม่
ถุงร้อน คือ ถุงที่ใส่ของร้อนใช่หรือไม่ แล้วร้อนแค่ไหน ร้อนแบบน้ำเดือด หรือแค่อุ่นๆ แล้วใส่ของเย็นได้หรือไม่ จะเกิดอะไรขึ้น ถ้าใช้ถุงร้อนใส่ของเย็น 
ถุงเย็น คือ ถุงที่ใส่ของเย็น แล้วใส่ของร้อนได้หรือไม่ ใส่แล้วจะเกิดอะไรขึ้น
เกิดคำถามมากมายสำหรับการเลือกซื้อถุง สำหรับผู้บริโภคอย่างเรา ถ้าไม่ทราบก็จะถามผู้ขายว่าจะใช้แบบไหนดี แต่จะดีกว่าหรือไม่ถ้าเราสามารถเลือกซื้อ
ถุงพลาสติกชนิดต่างๆ ให้เหมาะแก่การใช้งานและปลอดภัยได้ด้วยตนเอง

เรามาเลือกถุงพลาสติกให้ถูกประเภทกันเถอะ

พลาสติก เป็นผลิตภัณฑ์จากกระบวนการปิโตรเลียม โดยคุณสมบัติของพลาสติกจะแตกต่างกันตามตัวตั้งต้น เช่น พอลิเอทิลีน พอลิโพรพิลีน 
จึงทำให้ถุงพลาสติกมีคุณสมบัติแตกต่างกันด้วย

 

ถุงเย็น ถ้าอ่านที่ฉลากจะเห็นคำว่า LDPE ชื่อเต็มคือ Low Density Polyethylene ซึ่งก็คือ พลาสติกพอลิเอทิลีนแบบความหนาแน่นต่ำ พลาสติกชนิดนี้
จะใสแต่ไม่มีความมันวาว นิ่ม เหนียวและยืดหยุ่น ทนอุณหภูมิต่ำได้เป็นอย่างดี เราจึงเรียก ถุงที่ผลิตจากพลาสติกชนิดนี้ว่า ถุงเย็น โดยถุงเย็นจะสามารถทน
อุณหภูมิต่ำได้มากถึง -40 องศาเซลเซียส ทำให้ถุงชนิดนี้ไม่กรอบและแตกเมื่อแช่ในช่องแช่แข็งปกติทั่วไป (ประมาณ – 18 องศาเซลเซียส) แต่ทนความร้อน
ได้เพียง 80 องศาเซลเซียสเท่านั้น ทำให้ไม่สามารถใส่ของที่ร้อนแบบเดือดๆ หรือของที่ทอดใหม่ๆได้ ถ้าใส่จะทำให้พลาสติกเสียรูปและเป็นอันตรายได้

 

ถุงร้อน มี 2 แบบ คือ ถุงร้อนแบบใส และถุงร้อนแบบขุ่น 
ถุงร้อนแบบใส ถ้าอ่านที่ฉลากจะเห็นคำว่า PP ชื่อเต็มคือ Polypropylene ลักษณะ ใสเหมือนแก้ว มันวาว พลาสติกชนิดนี้ทนความร้อนได้สูง
มากกว่า 100 องศาเซลเซียส คือสามารถใส่น้ำเดือด หรืออาหารที่ร้อนจัดได้อย่างดี แต่ถุงชนิดนี้ไม่สามารถทนความเย็นได้ เมื่อแช่ช่องแข็งจะกรอบ 
เปราะแตกได้ง่าย



ถุงร้อนแบบขุ่น ในท้องตลาดจะเรียกทั้ง ถุงไฮเดน หรือถุงขุ่น ถ้าอ่านที่ฉลากจะเห็นคำว่า HDPE ชื่อเต็มคือ high density polyethylene เป็นพลาสติก 
พอลิเอทิลีนแบบความหนาแน่นสูง พลาสติกชนิดนี้จะ สีขุ่นขาว ไม่มีความมันวาว ถุงชนิดนี้ได้รับความนิยมเป็นอย่างมาก เนื่องจาก แข็งแรง น้ำหนักเบา
และมีราคาถูก สามารถใช้งานได้หลากหลาย เพราะสามารถทนความร้อนได้ถึง 100 องศาเซลเซียส และทนความเย็นได้ถึง 0 องศาเซลเซียส 
จึงสามารถใส่อาหารที่ร้อนและเย็นได้ แต่ก็มีข้อควรระวังคือ ไม่สามารถใส่อาหารที่ร้อนถึงจุดเดือดได้และแช่ในช่องแข็งไม่ได้จะกรอบและแตกง่าย

 



สรุป


	
		
			ชื่อในท้องตลาด
			สีฉลาก
			ชนิดพลาสติก
			ลักษณะ
			
			ทนความเย็น
			(อุณหภูมิต่ำ)
			
			
			ทนความร้อน
			(อุณหภูมิสูง)
			
		
		
			ถุงเย็น
			
			ฟ้า
			
			LDPE
			ใส ไม่มันวาว เหนียว
			
			แช่ช่องแข็งได้ ใช้ใส่ น้ำแข็ง 
			อาหารแช่แข็ง หรือเก็บผักผลไม้ ได้
			
			ร้อนเกิน 80 องศาเซลเซียส
			จะเสียรูป อันตราย
		
		
			ถุงร้อนแบบใส
			แดง
			PP
			ใส มันวาว
			ใส่ของเย็นได้แต่แช่ช่องแข็งไม่ได้
			จะกรอบ แตก เปราะ
			ใส่ของร้อนจัดได้อุณหภูมิ
			มากกว่า 100 องศาเซลเซียส 
			เช่น น้ำเดือด ของทอด
		
		
			
			ถุงร้อนแบบขุ่น
			ถุงไฮเดน
			ถุงขุ่น
			
			
			เขียว

			 
			
			
			HDPE

			 
			
			สีขาวขุ่น ไม่มันวาว
			ใส่ของเย็นได้แต่แช่ช่องแข็งไม่ได้จะกรอบ แตก 
			เปราะเช่น ถุงน้ำหวาน ถุงหิ้วใส่น้ำแข็ง
			และน้ำอัดลม เป็นต้น
			ใส่ของร้อนได้ประมาณ 100 องศาเซลเซียส 
			เช่น นมร้อน น้ำเต้าหู้ เป็นต้น
		
	


 

รู้เช่นนี้แล้ว ต่อไปเราก็สามารถเลือกซื้อถุงพลาสติกให้เหมาะสมกับการใช้งาน ทั้งสะดวกและปลอดภัย
","https://www.stkc.go.th/sites/default/files/stiarticle_images/1522032956.jpg"
"909","ผักชี พืชสมุนไพร โด่งดังถึงต่างแดน","Mon, 2018-03-26 09:52","http://www.stkc.go.th/node/909","วิทยาศาสตร์สุขภาพ","http://www.nsm.or.th/index.php?option=com_k2&view=item&id=6793:2018-02-23-09-56-07&Itemid=315","ผักชีกำลังได้รับความนิยมในประเทศญี่ปุ่น เป็นกระแส “ผักชีฟีเวอร์” คนญี่ปุ่นจะเรียกผักชีว่า ว่า “พัก-กุ-ชี” โดยนิยมนำผักชีมาใส่ในอาหาร 
เช่น หม้อนาเบะต้ม (คล้ายๆใส่ในต้มยำกุ้ง) หรือใส่ในหม้อซุปกระดูกหมู หรือซุปต่าง ๆ แล้วแต่สูตรเฉพาะของแต่ละร้าน เมนูที่นิยมอีกอัน 
คือ ผักชีเทมปุระ เอาผักชีไปทอดนอกจากนั้นก็นำมาใส่สลัด 

ที่มาแนวแปลกหน่อย คือทำเป็นเครื่องดื่ม กลายเป็นผักชีโมฮิโต้ (เอามาใส่แทนสะระแหน่) ผักชีอุเมะชู (ผักชีใส่ในเหล้าบ๊วย) สาเกผักชี (เอาผักชีไปหมัก) 
หรือแม้แต่ขนม เช่น มันฝรั่งทอดกรอบรสผักชี ไอศกรีมผักชี เป็นต้น เราในฐานะคนไทยที่อยู่ใกล้ชิดกับผักชี อาหารไทยหลายชนิดก็นิยมนำผักชีมาโรยหน้า 
เพื่อความสวยงามบ้าง เพิ่มความหอมบ้าง เรามาทำความรู้จักกับผักชีและคุณประโยชน์ของผักชีกัน

ผักชี Coriander มีชื่อวิทยาศาสตร์ ว่า Coriandrum sativum) ชื่ออื่นในแต่ละท้องถิ่น เช่น ผักหอม (นครพนม) ผักหอมน้อย (ภาคตะวันออกเฉียงเหนือ) 
ผักหอมป้อม ผักหอมผอม (ภาคเหนือ) พังไฉ่ (จีน-แต้จิ๋ว)

ผักชีเป็นพืชผักที่สามารถปลูกได้ตลอดปี แต่ช่วงที่เหมาะที่สุดคือฤดูหนาว เพราะจะทำให้ผักชีโตเร็ว ผักชีเป็นผักที่มีกลิ่นหอมเฉพาะตัว จึงเป็นที่นิยมอย่างมาก
ในการนำมาใช้ประกอบอาหารต่าง ๆ เพื่อทำให้อาหารมีกลิ่นหอมน่ารับประทานมากขึ้น

ผักชีมีกลิ่นที่เป็นเอกลักษณ์ คนที่ชอบผักชี มักจะบอกว่า เมื่อได้ทานแล้วจะรู้สึกสดชื่น บ้างก็ว่ากลิ่นหอมเหมือนเลมอน ส่วนคนที่ไม่ชอบ จะรู้สึกว่าผักชีมีกลิ่นเหม็น
และรสชาติไม่ถูกปาก ต้น ใบ และราก มีรสเผ็ด ช่วยขับเหงื่อและผื่นหัดให้ออกมากขึ้น ช่วยขับลม ละลายเสมหะ แก้อาการคลื่นไส้อาเจียน วิงเวียนศีรษะ 
ทำให้เจริญอาหาร ดับกลิ่นคาวปลาและเนื้อ 

ผล มีรสเผ็ด แก้หัด ทำให้ผื่นออกเร็วและหายเร็วขึ้น แก้บิด ริดสีดวงทวาร บำรุงกระเพาะอาหาร แก้อาการท้องอืด ท้องเฟ้อ แก้เบื่ออาหาร ดับกลิ่นคาวปลาและเนื้อ 
","https://www.stkc.go.th/sites/default/files/stiarticle_images/1522032747.jpg"
"908","สูง หรือ ต่ำ คุณค่าอยู่ที่ใด","Mon, 2018-03-26 09:39","http://www.stkc.go.th/node/908","วิทยาศาสตร์สุขภาพ","http://www.nsm.or.th/index.php?option=com_k2&view=item&id=6794:2018-02-27-08-47-42&Itemid=315","หลายๆคน คงจะเคยได้ยินกันว่า “ ดื่มนมเยอะๆ ร่างกายจะได้แข็งแรง” มาเป็นเวลานาน เราเคยคิดกันไหมว่า เวลาเราดื่มนมแล้วได้คุณค่าประโยชน์จริงหรือไม่ 
บทความนี้เราจะมาทราบกันว่าคุณค่าและประโยชน์ของนมดูได้จากอะไรกันบ้าง

นมหรือน้ำนมโค นั้นได้จากโคที่มีสุขภาพสมบูรณ์ นมนั้นต้องปราศจากโคลอสตรุ้ม (Colostrum หรือน้ำนมเหลืองที่ผลิตขึ้นมาในระยะแรกหลังคลอด) ซึ่งส่วน
ประกอบทางเคมีของน้ำนม ประกอบไปด้วย น้ำ ไขมัน โปรตีน น้ำตาล และ แร่ธาตุ เป็นต้น เวลาเราซื้อนมมาเพื่อบริโภค ต้องอ่านข้อมูลทางโภชนาการ เช่น 
วันเดือนปี หมดอายุ เป็นอันดับต้นๆ แต่พวกเราลืมไปว่ากระบวนการผลิตของนมก็บ่งบอกถึงคุณค่าประโยชน์ได้เหมือนกันอย่างเช่น พาสเจอร์ไรส์ (Pasteurization ) 
สเตอริไลซ์ ( Sterilization ) ซึ่งจะระบุอยู่บริเวณฉลากของบรรจุภัณฑ์ โดยกระบวนการผลิตนี้เป็นการผลิตของอุตสาหกรรมของนม เป็นการให้ความร้อน 
เพื่อเป็นการทำลายเอนไซม์ ทำลายจุลินทรีย์ และการยืดอายุการเก็บรักษา 

หลายๆคน คงเคยได้ยินกันว่า นมพาสเจอร์ไรส์และนมสเตอริไลซ์ แล้วเราจะสังเกตความแตกต่างได้อย่างไร ซึ่งนมพาสเจอร์ไรส์ เป็นการใช้ความร้อนที่ต่ำกว่า 100 
องศาเซลเซียสและเวลาไม่นานเพื่อเป็นการลดเชื้อจุลินทรีย์ที่ทำให้เกิดโรคและเน่าเสีย นมชนิดนี้ต้องเก็บรักษาไว้ในอุณหภูมิที่เย็น (4 องศาเซลเซียส) 
โดยจะมีอายุการเก็บรักษาประมาณ 7 วัน เนื่องจากยังมีเชื้อจุลินทรีย์เหลืออยู่ในปริมาณที่ปลอดภัย วิธีนี้ทำให้มีการเปลี่ยนแปลงและสูญเสียคุณค่าทางอาหาร
และคุณภาพทางด้านกลิ่น รสน้อยที่สุด ส่วนนมสเตอริไลซ์ เป็นการให้ความร้อนที่อุณหภูมิสูงมากกว่า 100 องศาเซลเซียสและใช้เวลานานในการฆ่าเชื้อจุลินทรีย์
และสปอร์ที่ทำให้เกิดการเน่าเสียทั้งหมด ส่งผลให้นมชนิดนี้ไม่ต้องแช่เย็นก็ยังเก็บรักษาได้เป็นเวลานานและบรรจุภัณฑ์จะเป็นรูปแบบกระป๋อง แต่ขั้นตอนนี้ก็ส่งผล
คุณภาพของนมลดลง โดยสังเกตง่ายๆจากนมจะมีสีที่เข้มขึ้น ส่วนนมยูเอชที (Ultra high temperature, UHT) คือนมที่ผ่านการให้ความร้อนสูงมาก 
โดยใช้อุณหภูมิ 135 องศาเซลเซียส ในเวลาสั้นมากประมาณ 2-5 วินาที จึงทำให้การเปลี่ยนแปลงและสูญเสียคุณค่าทางอาหารน้อยและสามารถเก็บไว้ 
ณ อุณหภูมิห้องได้นานกว่าหกเดือน

การพิจารณาว่าจะเลือกดื่มนมชนิดไหน ขอให้ดูปัจจัยต่างๆประกอบกัน นมเป็นแหล่งโปรตีน แคลเซียม และแร่ธาตุที่ดี การดื่มนมจึงมุ่งให้ได้สารอาหารดังกล่าว
เป็นสำคัญ นมพาสเจอร์ไรส์ นมสเตอริไลซ์ นมยูเอชที หากมีการบริโภคถูกต้อง จะให้สารอาหารหลักที่กล่าวมาแล้ว ไม่แตกต่างกัน จึงขอให้เลือกตามกำลังทรัพย์
และความสะดวกที่มีอยู่ แต่ผู้บริโภคไม่ต้องกังวลถ้าไม่ได้ดื่มผลิตภัณฑ์นมชนิดนั้นๆ เพราะว่านมไม่ได้ให้สารอาหารทุกชนิดที่ร่างกายต้องการ เราจำเป็นต้องกิน
อาหารอื่น ๆ ให้หลาก หลายด้วย ส่วนผู้ที่ดื่มนมไม่ได้ หรือไม่ชอบดื่มนม หรือดื่มนมแล้วไม่สบายท้อง อาจกินอาหารอื่นแทนเพื่อให้ได้แคลเซียม เช่น ปลาตัวเล็ก 
ทอดกรอบ ปลากระป๋อง ผักใบเขียวเข้ม หรือเต้าหู้แข็ง เป็นต้น","https://www.stkc.go.th/sites/default/files/stiarticle_images/1522031995.jpg"
"907","ถ้าต้องลดหวานจะทานอะไรแทนน้ำตาลดี ?","Mon, 2018-03-26 09:37","http://www.stkc.go.th/node/907","วิทยาศาสตร์สุขภาพ","http://www.nsm.or.th/index.php?option=com_k2&view=item&id=6797:2018-02-28-09-55-51&Itemid=315","การลดหวาน ส่วนใหญ่จำเป็นสำหรับผู้ป่วยโรคเบาหวาน โรคความดันโลหิตและผู้ต้องการลดน้ำหนัก เนื่องจากต้องควบคุมระดับน้ำตาลในเลือดให้สมดุล 
สารให้ความหวานแทนน้ำตาลจึงเป็นอีกหนึ่งทางเลือกสำหรับคนในกลุ่มนี้

สารให้ความหวานแทนน้ำตาล (sweetener) เป็นสารเคมีซึ่งให้รสหวานใช้แทนน้ำตาล ไม่มีคุณค่าทางโภชนาการ และไม่ให้พลังงาน แต่เป็นสารที่มี
คุณค่าทางการแพทย์ นอกจากนั้นยังใช้เป็นเครื่องปรุงรสอาหารสำหรับผู้เป็นโรคอ้วน และใช้ในอุตสาหกรรมผลิตอาหาร เพื่อลดต้นทุนการผลิต สารให้
ความหวานที่นิยมใช้กันอย่างแพร่หลายมี 3 ชนิด ได้แก่
 

• แอสปาแตม (Aspartame) เป็นน้ำตาลเทียมที่ทำมาจากสารเคมี องค์การอาหารและยาของสหรัฐอเมริกา (FDA) ได้ยอมรับสารแอสปาแตม
เมื่อปี ค.ศ. 1980 และอนุญาตให้ใช้แอสปาแตมผสมในน้ำอัดลมได้ในปี ค.ศ. 1983 แอสปาแตมให้ความหวานมากกว่าน้ำตาลทราย 160 - 220 เท่า 
มีรสชาติใกล้เคียงกับน้ำตาลทราย ไม่ทำให้เกิดภาวะฟันผุและไม่กระตุ้นให้ระดับน้ำตาลในเลือดสูง ผู้ผลิตจึงนิยมนำมาใส่ในน้ำอัดลม ในปัจจุบันมีผลิตภัณฑ์
อาหารและยาที่มีแอสปาแตมเป็นส่วนประกอบมากกว่า 6,000 ชนิดทั่วโลก อย่างไรก็ตามเมื่อแอสปาแตมได้รับความร้อนหรือเก็บไว้เป็นเวลานาน อาจส่งผล
ให้โครงสร้างของแอสปาแตมเปลี่ยนแปลงไปได้ ดังนั้นจึงไม่ควรใช้แอสปาแตมปรุงอาหารที่ตั้งไฟร้อน ๆ และไม่ควรเก็บไว้นาน 
• ซูคราโลส (Sucrarose) เป็นสารให้ความหวานที่ไม่จัดเป็นสารอาหาร เนื่องจากซูคราโลสไม่สามารถย่อยได้จึงไม่มีการปลดปล่อยพลังงานให้กับร่างกาย 
ถูกคิดค้นสำเร็จในปี ค.ศ. 1976 และนำมาใช้ครั้งแรกในประเทศแคนาดา นักวิทยาศาสตร์พบว่าซูคราโลสมีความหวานประมาณ 600 เท่าของน้ำตาลทราย 
และยังเป็นสารให้ความหวานที่มีความปลอดภัยเทียบเท่ากับน้ำตาลธรรมชาติเนื่องจากไม่ทิ้งสารตกค้างในร่างกาย แต่ในกระบวนการผลิตซูคราโลสมีการเพิ่ม
คลอรีนเข้าไปในโมเลกุลน้ำตาล ซึ่งคลอรีนนี้เองจะทำให้กระเพาะอาหารไวต่อสิ่งกระตุ้นมากขึ้น และอาจทำให้เกิดอาการปวดศีรษะได้ 
• หญ้าหวาน (Stevia) เป็นสารแทนความหวานที่ดีที่สุดและเป็นธรรมชาติที่สุด มีนำมาใช้เป็นสารทดแทนความหวาน เมื่อปี ค.ศ. 1964 หญ้าหวานให้ความ
หวานมากกว่าน้ำตาลทราย 250 – 300 เท่า และสามารถทนความร้อนได้ถึง 200 องศาเซลเซียสโดยที่ความหวานไม่สลายตัว มีรายงานเกี่ยวกับหญ้าหวาน 
อีกว่าเป็นสารทดแทนความหวานที่ปลอดภัยและไม่พบอาการแทรกซ้อน นอกจากนี้สำนักงานคณะกรรมการอาหารและยา (อย.) ยังได้รับรองและอนุญาตให้
สกัดสารสตีวิโอไซด์ (stevioside) ซึ่งเป็นสารที่สกัดได้จากหญ้าหวาน มาขึ้นทะเบียนเป็นสารแทนน้ำตาลได้

สารให้ความหวานแทนน้ำตาลแม้จะดูว่ามีประโยชน์และนำมาใช้แทนที่น้ำตาล สำหรับผู้ป่วยโรคเบาหวานและผู้ที่ต้องการลดน้ำหนักได้นั้น แต่หากบริโภคใน
ปริมาณที่มากจนเกินไปอาจทำให้เกิดอันตรายแก่ร่างกายได้ เพราะสารให้ความหวานแทนน้ำตาลบางชนิด ไม่มีคุณค่าทางโภชนาการเลย โดยเฉพาะผู้บริโภค
ทั่ว ๆ ไป การใช้สารให้ความหวานแทนน้ำตาลจึงไม่ใช่ความจำเป็น แต่เป็นเพียงทางเลือกเท่านั้น
","https://www.stkc.go.th/sites/default/files/stiarticle_images/1522031867.jpg"
"906","ขยะพิษใกล้ตัว","Mon, 2018-03-26 09:35","http://www.stkc.go.th/node/906","วิทยาศาสตร์เคมี","http://www.nsm.or.th/index.php?option=com_k2&view=item&id=6805:2018-03-02-03-55-31&Itemid=315","ขยะพิษคืออะไร หลายคนอาจนึกถึงขยะจำพวก อิเล็กทรอนิกส์ เช่น แบตเตอรี่ เศษของไมโครชิฟต่าง ๆ หรือพวกหลอดไฟที่ใช้แล้ว แต่ขยะที่เป็นพิษยังมีอีกหลายชนิด 
ไม่ว่าจะเป็น กระป๋องสเปรย์ ตลับหมึกพิมพ์ที่หมดแล้ว  บรรจุภัณฑ์ของผลิตภัณฑ์ล้างห้องน้ำ เป็นต้น ขยะเหล่านี้หากเราไม่รู้จักวิธีการทิ้งหรือกำจัดให้ถูกที่จะก่อให้เกิด
ปัญหาต่อสิ่งแวดล้อมและส่งผลกระทบมาสู่สิ่งมีชีวิตที่อาศัยอยู่บนโลกใบนี้ เนื่องจากมีส่วนผสมของโลหะหนัก ตะกั่ว ปรอท บรรจุอยู่ในผลิตภัณฑ์พวกนี้ เพราะฉะนั้น 
เราควรมาทำความรู้จักกับขยะพิษและหาวิธีจัดเก็บหรือจัดการกับขยะพิษเหล่านั้น
 

1.สารไวไฟ หมายถึง สารที่ติดไฟง่ายเมื่อถูกประกายไฟ เช่น น้ำมันก๊าด น้ำมันจารบี ทินเนอร์ ฯลฯ 
2.สารมีพิษ หมายถึง สารที่อาจทำให้เสียชีวิต หรือบาดเจ็บรุนแรงจากการสูดดม กินหรือสัมผัส เช่นน้ำยาล้างห้องน้ำ ยาฆ่าแมลง 
3.สารกัดกร่อน หมายถึง สารที่มีฤทธิ์เผาไหม้หรือทำลายผิวหนัง นอกจากนี้ยังทำลายระบบทางเดินหายใจได้ เช่น แบตเตอรี่รถยนต์ 
น้ำยาที่มีสารฟอกขาว ฯลฯ
4.สารที่ระเบิดได้ หมายถึง สารที่อาจระเบิดได้เมื่อถูกการเสียดสีหรือโดนความร้อน เช่น ดอกไม้ไฟ กระป๋องสเปรย์ต่าง ๆ 
5.สารออกซิไดซ์ หมายถึง สารที่เร่งการติดไฟสามารถทำให้ออกซิเจนออกมาเร่งการลุกไหม้ เมื่อสัมผัสกับสารไวไฟ หรือสารที่ติดไฟง่าย 
อาจก่อให้เกิดการติดไฟขึ้น เช่น สารเร่งดอกลำไย (มีส่วนผสมของโซเดียมคลอเรต)
6.สารที่เป็นอันตรายต่อสิ่งแวดล้อม หมายถึง สารที่เมื่อปล่อยสู่สภาพแวดล้อมจะทำให้เกิดความเสียหายต่อองค์ประกอบของสิ่งแวดล้อมทันที 
เช่น สารกำจัดศัตรูพืช เราสามารถสังเกตสัญลักษณ์ด้านข้างบรรจุภัณฑ์เพื่อสะดวกในการจัดการหรือจัดเก็บและแยกขยะก่อนทิ้งได้ดังนี้




ตาราง : แสดงสัญลักษณ์สิ่งบ่งชี้อันตราย และประเภทความอันตราย
","https://www.stkc.go.th/sites/default/files/stiarticle_images/1522031744.jpg"
"905","4G ครอบคลุมทั่วไทย แต่ความจริงแล้ว เร็วไม่เท่ากัน ?","Mon, 2018-03-26 09:21","http://www.stkc.go.th/node/905","วิศวกรรมศาสตร์และเทคโนโลยี","https://www.it24hrs.com/2018/check-4g-download-speed-coverage-nperf/","หลายท่านที่ใช้เน็ต 4G สมัครจากผู้ให้บริการเครือข่ายมือถือ 3 ค่ายอย่าง Truemove H , AIS , Dtac ซึ่งเป็น 3 ยักษ์ใหญ่ที่ให้บริการครอบคลุมทั่วประเทศ และต่างค่ายบอกว่า 4G ดีที่สุด ครอบคลุมที่สุด แต่พอมาใช้จริงตามโปร กลับได้ความเร็วที่สปีตช้า นี่ครอบคลุมจริงหรอ ซึ่งจากที่ทีมงานได้ลองหาคำตอบก็พบคำตอบที่น่าสนใจจากเว็บไซต์ Nperf ได้นำผล speedtest ทั่วโลก ทำเป็นแผนที่ออกมาแล้วพบข้อมูลสำคัญจริงๆ

เพียงคลิกที่เว็บไซต์ https://www.nperf.com/en/map/TH/-/-/signal/ แล้วเลือกประเทศเป็น Thailand และเลือกผู้ให้บริการเครือข่าย ซึ่งจะปรากฎแผนที่ครอบคลุมสัญญาณต่างๆ โดยสังเกต 4G และ 4G+ ว่าครอบคลุมเยอะแค่ไหน ยิ่งสีแดงเข้ม แสดงว่าบริเวณสัญญาณนั้นสามารถทำความเร็วสปีดสูง จากที่ดูโดยรวมแล้วพบว่า 4G ส่วนใหญ่ครอบคลุมเกือบทั้งประเทศ



แต่พอคลิกที่เว็บไซต์ https://www.nperf.com/en/map/TH/-/-/download/ หรือคลิกที่ Download Bitrates  ซึ่งจะแสดงหน้ากราฟแผนที่ความเร็วสปีดดาวน์โหลด รวบรวมข้อมูลจากการทดสอบความเร็วเน็ต nperf นั่นเอง ผลปรากฎว่ากรุงเทพได้สปีตสูงถึงสีแดงเกือบระดับ GB แต่พอมาดูต่างจังหวัดแม้ครอบคลุม 4G แต่ความเร็วเน็ตโดยรวมนั้นเฉลี่ยไม่เกิน 5-10 Mbps สังเกตได้จากจุดสีฟ้าในจังหวัดอื่นๆนี่เยอะจริงๆ

ดังนั้นใครใช้เครือข่ายไหน หรือมีแผนจะย้ายค่าย ลองเช็คข้อมูลทั้งความครอบคลุมเครือข่าย 4G และ ความเร็วที่ได้ตามจุดที่เรายืนอยู่ ok มั้ย ก่อนที่จะเปิดใช้บริการ 4G กับเครือข่ายนั้น เพราะความครอบคลุมและความเร็วที่ได้ของแต่ละเครือข่าย ในบริเวณจุดต่างๆของไทย ไม่เท่ากัน
","https://www.stkc.go.th/sites/default/files/stiarticle_images/1522030890.jpg"
"904","อย. เตือน อย่าทานชา กาแฟ น้ำอัดลม พร้อมกัน เสี่ยงหัวใจเต้นแรง อันตรายถึงชีวิต","Mon, 2018-03-26 09:19","http://www.stkc.go.th/node/904","วิทยาศาสตร์สุขภาพ","https://www.it24hrs.com/2018/coffee-tea-coke-pepsi-caffeine-poison/","เชื่อว่าคนทำงานหลายคนโดยเฉพาะพนักงาน office ที่ใช้คอมพิวเตอร์ในการทำงาน ชอบดื่มชา กาแฟ หรือบางคนต้องทำงานจนดึก เลยมีความคิดที่ว่า ต้องดื่มชา กาแฟ เพื่อไม่ให้ง่วง ซึ่งไม่ว่าจะเป็นชา กาแฟ หรือเครื่องดื่มน้ำอัดลมนั้น ล้วนแล้วแต่มีกาเฟอีนเป็นส่วนประกอบ โดยกาเฟอีน จะไปกระตุ้นการทำงานของระบบประสาทส่วนกลาง ทำให้รู้สึกตื่นตัว กระปรี้กระเปร่า แต่หากร่างกายได้รับปริมาณกาเฟอีนที่มากเกินไป ก็จะส่งผลเสียต่อร่างกาย เกิดภาวะที่เรียกว่า “ภาวะพิษกาเฟอีน”

ภาวะพิษกาเฟอีน จะทำให้ระบบประสาทส่วนกลางถูกกระตุ้นมากเกินไป มีอาการกระสับกระส่าย นอนไม่หลับ สับสน หัวใจเต้นแรงและเร็ว ไม่สามารถควบคุมการปัสสาวะได้ ปวดท้องไม่สบายท้อง และหากได้รับในปริมาณที่สูงมาก อาจถึงแก่ชีวิตได้

ดังนั้น จึงควรดื่มเครื่องดื่มชา กาแฟ หรือเครื่องดื่มที่มีกาเฟอีนเป็นส่วนประกอบในปริมาณที่เหมาะสม ไม่มากจนเกินไปจนส่งผลเสียต่อร่างกาย
","https://www.stkc.go.th/sites/default/files/stiarticle_images/1522030779.jpg"
"883","หลุมดำ","Wed, 2018-03-14 10:02","http://www.stkc.go.th/node/883","ดาราศาสตร์","http://www.lesa.biz/astronomy/star/black-hole","ปี ค.ศ.1905 อัลเบิร์ต ไอน์สไตน์ (Albert Einstein) นักดาราศาสตร์ชาวยิว ประกาศทฤษฎีสัมพัทธภาพพิเศษ(Special Relativity) ว่า แสงเดินทางในอวกาศด้วยความเร็วคงที่ด้วยความเร็ว 3 x 108 เมตร/วินาที และไม่ขึ้นอยู่กับทิศทางการเคลื่อนที่ของผู้สังเกตการณ์  ขณะที่สังคมในยุคนั้นถือว่า ความเร็ว = ระยะทาง/เวลา ไอสไตน์กล่าวว่า ความเร็วแสงคงที่ แต่เวลาและระยะทางยืดหดได้ ทั้งนี้ขึ้นอยู่กับความเร็วของผู้สังเกตการณ์ ถ้าผู้สังเกตการณ์เดินทางเข้าใกล้ความเร็วแสง ระยะทางจะหดสั้น กาลเวลาจะช้าลง ดังที่แสดงในกราฟในภาพที่ 1
 



ภาพที่ 1 เมื่อผู้สังเกตการณ์เคลื่อนที่ใกล้ความเร็วแสง เวลาจะช้าลง


        แม้ว่าทฤษฎีสัมพัทธภาพพิเศษของไอน์สไตน์ ฟังดูไม่น่าเชื่อ แต่ทฤษฎีนี้ก็ถูกพิสูจน์แล้วว่า เวลาในยานอวกาศเดินช้ากว่าเวลาบนโลก อนุภาคในอวกาศมีอายุขัยยาวนานกว่าอนุภาคบนโลก   ปี ค.ศ.1917​ ไอน์สไตน์ นำเสนอทฤษฎีสัมพัทธภาพทั่วไป (General Relativity) ว่า อวกาศประกอบด้วย 4 มิติ คือ อวกาศและกาลเวลา (Space-time) มวลทำให้อวกาศโค้ง ดาวที่มีมวลมากจะฉุดรั้งให้อวกาศโค้งและกาลเวลายืดออกไป ในลักษณะคล้ายภาพที่ 2



ภาพที่ 2 อวกาศโค้ง


        ไอน์สไตน์อธิบายว่า ดาวเคราะห์ทั้งหลายโคจรรอบดวงอาทิตย์เป็นเพราะว่าอวกาศรอบๆ ดวงอาทิตย์โค้ง นักดาราศาสตร์ในยุคก่อนนั้นแปลกใจว่า อะไรเป็นสาเหตุให้วงโคจรของดาวพุธรอบดวงอาทิตย์แกว่ง ดังที่แสดงในภาพที่ 3 ขณะที่นักวิทยาศาสตร์ในยุคนั้นตั้งข้อสันนิษฐานว่า มีดาวเคราะห์ที่มีนามสมมติว่า ""วัลแคน"" (Valcan) โคจรรอบดวงอาทิตย์ใกล้กว่าดาวพุธ เรามองไม่เห็นวัลแคนเพราะแสงสว่างจากดวงอาทิตย์รบกวน แต่แรงโน้มถ่วงของวัลแคนรบกวนเส้นทางโคจรของวัลแคน ไอน์สไตน์แก้ข้อสมมติฐานนี้โดยเสนอว่า ดาวเคราะห์วัลแคนไม่มีอยู่จริง เราสังเกตเห็นว่า วงโคจรของดาวพุธแกว่งเป็นเพราะว่า ดาวพุธเคลื่อนที่รอบดวงอาทิตย์เป็นวงโคจรรูปรี ซึ่งทาบอยู่บนอวกาศโค้ง  หากใช้ทฤษฎีสัมพัทธภาพทั่วไปแทนค่าในสมการวงโคจรของดาวพุธ ก็จะทราบตำแหน่งที่แท้จริงของดาวพุธ  
 



ภาพที่ 3 วงโคจรของดาวพุธ

 
       ไอน์สไตน์อธิบายว่า สภาพภูมิศาสตร์ของอวกาศไม่ใช่ราบเรียบเป็นเส้นตรง หรือเป็นทรงกลมที่สมบูรณ์ หากแต่คดโค้งไม่สม่ำเสมอ ขึ้นอยู่กับมวลในแต่ละตำแหน่งของจักรวาล ซึ่งจะฉุดให้กาลเวลายืดหดไปด้วย แสงเดินทางเป็นเส้นตรงเมื่ออวกาศเป็นแผ่นระนาบ  แต่ถ้าอวกาศโค้ง แสงก็จะเดินทางเป็นเส้นโค้งด้วย ดาวฤกษ์ที่มีมวลเท่าดวงอาทิตย์ทำให้อวกาศโค้งเพียงเล็กน้อย (ภาพที่ 4 ก) แต่ดาวนิวตรอนทำให้อวกาศโค้งมาก แสงที่เดินทางออกจากดาวนิวตรอนจึงเป็นเดินทางเป็นเส้นโค้ง (ภาพที่ 4 ข และ ค) และแสงที่เดินทางออกจากหลุมดำ  จะตกกลับลงมาที่เดิม ไม่สามารถหลุดพ้นออกไปได้ (ภาพที่ 4 ง)
 



ภาพที่ 4 มวลของดาวทำให้แสงเดินทางเป็นเส้นโค้ง


        เมื่อดาวฤกษ์ที่มีมวลตั้งต้นมากกว่า 18 เท่าของมวลดวงอาทิตย์หมดสิ้นอายุขัย แก่นของมันจะยุบตัวลงอย่างรวดเร็วและฉุดให้อวกาศโค้งไปด้วย ดังภาพที่ 5  กาลเวลาจะช้าลง นักวิทยาศาสตร์เรียกภาวะเช่นนี้ว่า ""หลุมดำ""  เพราะว่าหลุมดำไม่แผ่รังสีใดๆ ออกมา
 



ภาพที่ 5 ความโค้งของอวกาศรอบหลุมดำ


        แม้ว่าหลุมดำจะไม่สามารถแผ่รังสีใดๆ ออกมา แต่นักดาราศาสตร์ทราบตำแหน่งของหลุมดำ ได้จากการสังเกตการแผ่คลื่นแม่เหล็กไฟฟ้าของจานแก๊สรวมมวลรอบๆ หลุมดำ ยกตัวอย่างเช่น ระบบดาวคู่ Cygnus X-1 ในกลุ่มดาวหงส์ ดาวดวงหนึ่งในระบบดาวคู่ยุบตัวลงเป็นหลุมดำ แล้วดึงดูดแก๊สจากดาวคู่เข้ามาหมุนวนเป็นจานรวมมวล แล้วหล่นเข้าไปในหลุมดำ  แก๊สในจานรวมมวลอัดแน่นกันจนเกิดอุณหภูมิสุงและแผ่รังสีเอ็กซ์และคลื่นวิทยุบางความถี่ออกมา  ดังภาพที่ 6  นักดาราศาสตร์จึงทราบว่า บริเวณนั้นมีหลุมดำอยู่  

 



ภาพที่ 6 การแผ่รังสีเอ็กซ์ของระบบดาวคู่


        ยิ่งเราเข้าใกล้หลุมดำ ความโค้งของอวกาศจะทำให้เราเคลื่อนที่ด้วยความเร็วเข้าใกล้แสง และกาลเวลาจะช้าลง (ทฤษฎีสัมพัทธ์ภาพพิเศษของไอน์สไตน์) ขอบของหลุมดำเรียกว่า “เส้นขอบเหตุการณ์” (Event Horizon) ดังภาพที่ 7  ถัดจากเส้นขอบเหตุการณ์เข้าไปยังจุดศูนย์กลาง (Singularity) กาลเวลาจะหยุดนิ่ง  การเดินทางออกจากหลุมดำ จำเป็นต้องใช้ความเร็วหลุดพ้นซึ่งมีค่ามากกว่าความเร็วแสง ซึ่งนั่นหมายความว่า ไม่มีสิ่งใดหลุดพ้นออกมาจากหลุมดำได้ เพราะไม่มีอะไรเคลื่อนที่เร็วกว่าแสง (ทฤษฎีสัมพัทธภาพทั่วไปของไอน์สไตน์ อธิบายว่า สสารและพลังงานคือสิ่งเดียวกัน สสารคือพลังงานที่พักอยู่ แสงคือสสารที่เคลื่อนที่เร็วที่สุดในจักรวาล) 

 



ภาพที่ 7 เส้นขอบเหตุการณ์

        หลุมดำที่เกิดขึ้นจากดาวฤกษ์ยุบตัวมีขนาดเล็ก (ดาวแคระขาวมีขนาดใกล้เคียงกับโลก ดาวนิวตรอนมีขนาดประมาณ 10 กิโลเมตร หลุมดำอาจมีขนาดเล็กกว่า 1 กิโลเมตร) อย่างไรก็ตามหลุมดำที่ศูนย์กลางของกาแล็กซีมีขนาดใหญ่หลายปีแสง เนื่องจากกาแล็กซีเป็นศูนย์กลางของระบบดาวฤกษ์จำนวนล้านล้านดวง กาแล็กซีมีมวลมหาศาล ใจกลางของกาแล็กซีเป็นศูนย์รวมของแรงโน้มถ่วง ดังนั้นหลุมดำที่ใจกลางของแกแล็กซีจึงมีขนาดใหญ่ตามไปด้วย  ภาพที่ 8 เป็นรูปถ่ายจากกล้องโทรทรรศน์อวกาศฮับเบิล เผยให้เห็นจานรวมมวลขนาดใหญ่ของกาแล็กซี M87 ซึ่งพ่นแก๊สร้อนออกมาจากหลุมดำ

 





ภาพที่ 8 หลุมดำที่ใจกลางกาแล็กซี M87
",""
"882","ดาวนิวตรอน","Wed, 2018-03-14 09:56","http://www.stkc.go.th/node/882","ดาราศาสตร์","http://www.lesa.biz/astronomy/star/neutron","ปี ค.ศ.1024 นักปราชญ์ชาวจีนได้บันทึกว่า ที่ตำแหน่งกลุ่มดาววัว มีดาวสว่างเกิดขึ้นมองเห็นได้แม้ในเวลากลางวันนานถึง 23 วัน แล้วจางหายไป นักดาราศาสตร์ในยุคปัจจุบันใช้กล้องโทรทรรศน์ส่องพบวัตถุนี้และเรียกว่า “เนบิวลาปู” (Crab Nebula) เพราะว่ารูปร่างของกลุ่มแก๊สคล้ายกับกระดองปู ดังภาพที่ 1  ภาพถ่ายจากกล้องโทรทรรศน์วิทยุ VLT แสดงให้เห็นว่า กลุ่มแก๊สกำลังขยายตัวออกด้วยความรุนแรง กล้องโทรทรรศน์เอ็กซ์เรย์พบว่า ใจกลางของเนบิวลาเป็นดาวนิวตรอนหมุนรอบตัวเองด้วยความเร็ว 30 รอบต่อวินาที (กราฟในภาพที่ 3) มีแก๊สร้อนพุ่งออกมาในแนวตั้งฉากกับจานรวมมวลด้วยความเร็วสูง กล้องโทรทรรศน์อัลตราไวโอเล็ตตรวจพบแก๊สร้อนที่เป็นองค์ประกอบของเนบิวลาแผ่รังสี UV ออกมาด้วย กล้องโทรทรรศน์อินฟราเรดตรวจพบฝุ่นและแก๊สเย็นซึ่งเป็นโครงสร้างของเนบิวลา 
 


        

       X-Ray (Chandra)   Ultraviolet (ASTRO-1)         Visible (VLT)          Mid-Infrared (Spitzer)        Radio (NRAO)


ภาพที่ 1 เนบิวลาปูในช่วงคลื่นต่างๆ

 

        กล้องโทรทรรศน์วิทยุตรวจพบสนามแม่เหล็กที่มีความเข้มสูงของดาวนิวตรอน ซึ่งทำให้เกิดการแผ่รังสีเป็นลำออกจากขั้วแม่เหล็กทั้งสอง (ดูภาพที่ 2)   เนื่องจากดาวนิวตรอนหมุนรอบตัวเองด้วยความเร็วสูงมาก ลำรังสีซึ่งแผ่ออกมาจะกวาดไปโดยรอบอย่างรวดเร็ว และเมื่อลำรังสีผ่านเข้ามาตรงโลกจะเกิดปรากฎการณ์ซึ่งเรียกว่า “พัลซาร์” (Pulsar ย่อมาจาก Pulsating Radio Source ซึ่งแปลว่า แหล่งกำเนิดคาบของคลื่นวิทยุ)

 



ภาพที่ 2 โครงสร้างของสนามแม่เหล็กรอบดาวนิวตรอน

        ดาวนิวตรอน (Neutron star) มีขนาดเล็กมาก มีเส้นผ่านศูนย์กลางประมาณ 10 – 20 กิโลเมตร แต่มีความหนาแน่นสูงมาก เนื้อสารของดาวนิวตรอน 1 ช้อนชา มีมวลถึง 120 ล้านตัน  (อะตอมของสสารบนโลกมีที่ว่าง 99.999% ของอะตอม แต่ดาวนิวตรอนไม่มีที่ว่างอยู่เลยจึงสามารถบีบอัดมวลมหาศาลให้มีปริมาตรเล็กได้)  อะตอมของดาวนิวตรอนไม่มีช่องว่างระหว่างโปรตรอน (ประจุบวก) และอิเล็กตรอน (ประจุลบ)  ทำให้ประจุบวกและประจุลบอยู่ชิดติดกัน จึงเป็นที่มาของคำว่า ""นิวตรอน"" (ประจุกลาง) อย่างไรก็ตามดาวนิวตรอนมีลิมิตมวลไม่เกิน 3 เท่าของดวงอาทิตย์ ถ้าหากมีมวลมากกว่านี้ แรงโน้มถ่วงของดาวจะเอาชนะแรงดันดีเจนเนอเรซีของดาวนิวตรอน ทำให้แก่นดาวยุบตัวเป็นหลุมดำ ซึ่งมีสนามแรงโน้มถ่วงสูง มีอัตราความเร่งสามารถเอาชนะความเร็วแสง แม้แต่แสงยังไม่สามารถหนีหลุดออกมาได้



ภาพที่ 3 สัญญานที่รับได้จากพัลซาร์

        หมายเหตุ: เนบิวลาปูไม่ใช่กลุ่มแก๊สที่กำลังรวมตัวเกิดเป็นดาวฤกษ์ดวงใหม่ดังเช่น เนบิวลาสว่าง นบิวลาสะท้อนแสง และเนบิวลามืด   แต่เนบิวลาปูเป็นกลุ่มแก๊สซึ่งเกิดจากการระเบิด เรียกว่า “ซากซูเปอร์โนวา”(Supernova Remnant)  การระเบิดของซูเปอร์โนวาทำให้เกิดธาตุหนักกว่าเหล็ก (เลขอะตอม >26) นักดาราศาสตร์เชื่อว่า บริเวณระบบสุริยะของเราเคยมีการระเบิดของซูเปอร์โนวา โลกของเราจึงมีธาตุหนักหลายชนิด เช่น โลหะหนัก เงิน ทอง ทองคำขาว พลูโตเนียม  นอกจากนั้นนักดาราศาสตร์ยังเชื่อกันว่า การระเบิดของซูเปอร์โนวา ทำให้เกิดปฏิกริยาซึ่งกระตุ้นกลุ่มแก๊สในเนบิวลาให้ยุบตัวลงเป็นดาวเกิดใหม่ หากปราศจากซูเปอร์โนวาแล้ว การเกิดดาวฤกษ์ดวงใหม่คงเป็นไปได้ยาก
",""
"881","จุดจบของดาวฤกษ์","Wed, 2018-03-14 09:54","http://www.stkc.go.th/node/881","ดาราศาสตร์","http://www.lesa.biz/astronomy/star/death-of-stars","ดาวพ้นจากลำดับหลัก

        เมื่อไฮโดรเจนที่แก่นของดาวหลอมรวมเป็นฮีเลียมหมด ปฏิกิริยาฟิวชันที่แก่นดาวจะหยุด และเปลือกไฮโดรเจนที่ห่อหุ้มแก่นฮีเลียมจะจุดฟิวชันแทน ดาวจะขยายตัวออก ณ จุดนี้ดาวจะพ้นจากลำดับหลักกลายเป็นดาวยักษ์แดง เปลือกไฮโดรเจนที่หลอมรวมเป็นฮีเลียมจมลงสะสมตัว ทำให้เกิดแรงกดดันให้แก่นฮีเลียมร้อนขึ้นจนกระทั่งอุณหภูมิสูงถึง 100 ล้านเคลวิน ฮีเลียมก็จะจุดฟิวชันหลอมรวมเป็นธาตุหนักอื่นๆ ต่อไป ได้แก่ คาร์บอน และออกซิเจน (ภาพที่ 1)
 



ภาพที่ 1 แก่นของดาวยักษ์แดง

        เมื่อแก่นฮีเลียมฟิวชัน ดาวที่มีมวลน้อยกว่า 2 – 3 เท่าของดวงอาทิตย์ จะเกิดการระเบิดอย่างฉับพลัน เรียกว่า “ฮีเลียมแฟลช” (Helium Flash) ส่วนดาวที่มีมวลมากกว่า 2 – 3 เท่าของดวงอาทิตย์ จะเกิดการหลอมรวมอย่างค่อยเป็นค่อยไป อุณหภูมิผิวดาวจะสูงขึ้นอีกครั้งหนึ่ง หากพิจารณาแผนภาพ H-R ในภาพที่ 2 จะเห็นว่า เมื่อเกิดการฟิวชันไฮโดรเจน ดาวจะอยู่ในลำดับหลัก หลังจากนั้นก๊าซร้อนบนผิวดาวจะขยายตัวและมีอุณหภูมิต่ำลง พื้นที่ผิวซึ่งมากขึ้นทำให้ดาวมีความสว่างมากขึ้น ดาวจะเคลื่อนตัวเหนือแถบลำดับหลักเล็กน้อย เมื่อดาวเผาผลาญไฮโดรเจนที่แกนหมด ดาวจะก้าวพ้นลำดับหลัก เมื่อเกิดการเผาผลาญเปลือกไฮโดรเจน ดาวจะขยายตัวอย่างรวดเร็วและอุณหภูมิลดต่ำลงกลายเป็นดาวยักษ์แดง กระทั่งดาวยุบตัวลงและเกิดการฟิวชันที่แก่นฮีเลียม ดาวก็จะมีอุณหภูมิสูงขึ้นอีกครั้ง ดาวที่มีมวลมากกว่าดวงอาทิตย์ 9 เท่า จะเปลี่ยนสภาพเป็นดาวยักษ์น้ำเงิน



ภาพที่ 2 การพ้นจากดาวลำดับหลักไปสู่ดาวยักษ์แดง (* แสดงตำแหน่งของฮีเลียมแฟลช)

 

        การจบสิ้นชีวิตของดาวขึ้นอยู่กับมวลเริ่มต้นที่ก่อกำเนิดดาวขึ้นมา ดาวที่มีมวลมากมีช่วงชีวิตสั้นกว่าดาวที่มวลน้อย เนื่องจากปฏิกิริยาฟิวชันที่รุนแรงเผาไหม้เชื้อเพลิงภายในดาวอย่างรวดเร็ว นักดาราศาสตร์จำแนกประเภทจุดจบของดาวฤกษ์ตามที่แสดงในภาพที่ 3 ดังนี้


	
	
		ดาวที่มีมวลตั้งต้นน้อยกว่า 2 เท่าของดวงอาทิตย์ พ้นลำดับหลักกลายเป็นดาวยักษ์แดง แล้วจบชีวิตเป็นเนบิวลาดาวเคราะห์และดาวแคระขาวคาร์บอน 
		 
		ดาวที่มีมวลตั้งต้น 2 - 8 เท่าของดวงอาทิตย์ พ้นลำดับหลักกลายเป็นดาวยักษ์แดง แล้วจบชีวิตเป็นเนบิวลาดาวเคราะห์และดาวแคระขาวออกซิเจน 
		 
		ดาวที่มีมวลตั้งต้นมากกว่า 8 เท่า แต่น้อยกว่า 18 เท่าของดวงอาทิตย์ พ้นลำดับหลักกลายเป็นดาวยักษ์ใหญ่สีแดง แล้วจบชีวิตเป็นซูเปอร์โนวา และดาวนิวตรอน 
		 
		ดาวที่มีมวลตั้งต้นมากกว่า 18 เท่า ของดวงอาทิตย์ พ้นลำดับหลักกลายเป็นดาวยักษ์ใหญ่สีแดง แล้วจบชีวิตเป็นซูเปอร์โนวา และหลุมดำ 
		 
	
	




 


 
ภาพที่ 3  การสิ้นอายุขัยของดาวฤกษ์



การสิ้นอายุขัยของดาวมวลน้อย (< 2 Msun)

        ดาวที่มีมวลตั้งต้นน้อยกว่า 2 เท่าของมวลดวงอาทิตย์ เมื่อดาวฟิวชันฮีเลียมที่แก่นดาวกลายเป็นคาร์บอนจนหมดแล้ว ดาวไม่สามารถฟิวชันคาร์บอน (เลขอะตอม 6) ให้เป็นธาตุหนักต่อไปได้ เนื่องจากมวลของดาวไม่มากพอที่จะทำให้เกิดความกดดันที่แก่นดาวให้มีอุณหภูมิสูงถึง 600 ล้านเคลวิน แก่นดาวจึงยุบตัวเป็น “ดาวแคระขาว” (Dwarf star) ซึ่งมีองค์ประกอบเป็นคาร์บอน มีขนาดประมาณโลกแต่มีความหนาแน่นสูงมาก เนื่องจากการจัดเรียงอิเล็กตรอนในวงโคจรรอบอะตอมแน่นเต็มที่แล้ว เราเรียกสถานการณ์เช่นนี้ว่า “อิเล็กตรอนดีเจนเนอเรซี” (Electron Degeneracy) นี่คือสาเหตุที่ทำให้ดาวไม่สามารถยุบตัวลงต่ำกว่านี้ได้ (เนื้อของดาวแคระขาว 1 ช้อนชา มีน้ำหนักเท่ากับสสาร 5.5 ตัน บนโลก) ส่วนเนื้อสารของดาวจะถูกแรงดันของแก๊สร้อนสาดกระจายออกสู่อวกาศ มองเห็นเป็นกลุ่มควันรูปทรงกลม เรียกว่า “เนบิวลาดาวเคราะห์” (Planetary Nebula)    อย่างไรก็ตามเนบิวลาดาวเคราะห์ไม่มีส่วนเกี่ยวข้องกับดาวเคราะห์ ที่เรียกเช่นนี้เป็นเพราะว่า เนบิวลาดาวเคราะห์มีขนาดเชิงมุมใหญ่เท่าดาวเคราะห์ นักดาราศาสตร์ในยุคก่อนจึงเรียกเช่นนี้ เนบิวลาดาวเคราะห์ที่มีความสว่างมากพอที่จะใช้กล้องดูดาวขนาดเล็กส่องดู ได้แก่ เนบิวลาวงแหวนในกลุ่มดาวพิณในภาพที่ 4 

 



ภาพที่ 4 เนบิวลาวงแหวน มีดาวแคราะขาวอยู่ที่ใจกลาง

 

การสิ้นอายุขัยของดาวมวลปานกลาง (2 - 8 Msun)

        ดาวที่มีมวลตั้งต้น 2 – 8 เท่ามวลของดวงอาทิตย์ ก้าวพ้นลำดับหลักกลายเป็นดาวยักษ์สีแดง แล้วจบชีวิตเป็นเนบิวลาดาวเคราะห์และดาวแคระขาว เช่นเดียวกับดาวมวลน้อย หากแต่ดาวมวลปานกลางมีมวลมากพอที่จะกดดันให้แก่นดาวมีอุณหภูมิสูง 600 ล้านเคลวิน จุดฟิวชันคาร์บอนให้หลอมรวมเป็นออกซิเจน (เลขอะตอม 8)  ดาวแคระขาวที่เกิดจากดาวมวลปานกลางจึงเป็นดาวออกซิเจน
        อย่างไรก็ตามดาวแคราะขาวไม่จำเป็นจะต้องอยู่ในเนบิวลาดาวเคราะห์เสมอไป ดาวแคระขาวอาจอยู่ในระบบดาวคู่ เช่น ดาวซิริอุส เอ และดาวซิริอุส บี ในภาพที่ 5  ดาวแคระขาวบางดวงมีคู่เป็นดาวยักษ์ เช่น ดาวไรเจล เอ เป็นดาวยักษ์น้ำเงิน ส่วนดาวไรเจล บี เป็นดาวแคระขาว ถ้าดาวเคราะขาวอยู่ใกล้ชิดกับคู่ของมันมาก จนแรงโน้มถ่วงของดาวแคระขาวดึงดูดมวลจากคู่ของมันมาเพิ่มเติมบนดาวแคระขาว ทำให้มีมวลสารและแรงกดดันมากขึ้น อุณหภูมิสูงจนจุดฟิวชันที่แก่นกลาง ระเบิดสว่างเป็นช่วงเวลาสั้นๆ เรียกว่า “โนวา” (Nova) 

        หมายเหตุ: Nova มีรากศัพท์มาจากคำว่า New แปลว่า ใหม่ นักดาราศาสตร์ยุคก่อนเข้าใจผิดคิดว่า โนวาเป็นดาวดวงใหม่ เพราะว่า เขาเพิ่งมองเห็นมันเป็นครั้งแรก

 





ภาพที่ 5 ดาวแคระขาว ซิริอุส บี

 

การสิ้นอายุขัยของดาวมวลมาก (> 8 Msun)

        ลิมิตของดาวแคระขาวมีมวลไม่เกิน 1.4 เท่าของดวงอาทิตย์ ถ้ามวลมากกว่านี้ จะเกิดการฟิวชันธาตุหนักในลำดับต่อไป ดาวแคระขาวทรงตัวอยู่ได้ด้วยแรงดันดีเจนเนอเรซีของอิเล็กตรอน แต่ถ้าหากดาวมีมวลมากพอ แรงโน้มถ่วงก็จะเอาชนะแรงดันดีเจนเนอเรซีได้ ทำให้เกิดฟิวชันของธาตุหนักในลำดับต่อไป ตัวอย่างเช่น ดาวที่มีมวลตั้งต้นมากกว่า 8 เท่าของมวลดวงอาทิตย์ แรงโน้มถ่วงของดาวสามารถสร้างความกดดัน เอาชนะความดันดีเจนเนอเรซีของอิเล็กตรอนภายในอะตอมของออกซิเจน และทำให้อุณหภูมิที่แก่นดาวสูงถึง 1,500 ล้านเคลวิน หลอมออกซิเจนให้กลายเป็นธาตุหนักลำดับต่อๆ ไป ดังภาพที่ 6  ถ้าหากดาวมีมวลมากพอที่จะทำให้อุณหภูมิที่แก่นดาวสูงถึง 2,700 ล้านเคลวิน จะเกิดฟิวชันซิลิกอน (เลขอะตอม 14) ที่แก่นดาวให้กลายเป็นธาตุเหล็ก (เลขอะตอม 26) เหล็กเป็นธาตุสุดท้ายของปฏิกิริยาฟิวชัน หากแรงกดดันยังมีมากกว่านี้ แก่นของดาวจะถึงจุดวิกฤต แรงโน้มถ่วงเอาชนะแรงดันดีเจนเนอเรซีของอิเล็กตรอนเหล็ก อิเล็กตรอนจะรวมตัวกับโปรตอนเป็นนิวตรอน แก่นของดาวจะยุบตัวเป็น “ดาวนิวตรอน” (Neutron Star) ปลดปล่อยพลังงานระเบิดดาวทั้งดวงเกิดเป็น “ซูเปอร์โนวา” (Supernova) ให้แสงเจิดจ้าในช่วงเวลาสั้นๆ แต่มีอุณหภูมิสูงจนกระทั่งเกิดธาตุหนักกว่าเหล็ก (เลขอะตอม >26) เช่น เงิน ทอง ยูเรเนียม เป็นต้น สำหรับดาวที่มีมวลมากกว่า 18 เท่าของมวลดวงอาทิตย์ แรงโน้มถ่วงจะเอาชนะแรงดันดีเจนเนอเรซีของดาวนิวตรอน แก่นของดาวจะยุบลงเป็น “หลุมดำ” (Black Hole) แรงโน้มถ่วงของหลุมดำมากจนกระทั่งคลื่นแม่เหล็กไฟฟ้าไม่สามารถแผ่ออกมาได้




ภาพที่ 6 โครงสร้างภายในของดาวมวลมาก
",""
"880","ดาวลำดับหลัก","Wed, 2018-03-14 09:52","http://www.stkc.go.th/node/880","ดาราศาสตร์","http://www.lesa.biz/astronomy/star/main-sequence","ขนาดของดาวฤกษ์ขึ้นอยู่กับแรงดันแก๊สร้อนซึ่งดันออกจากแก่นกลางสู่พื้นผิว และมวลของดาวซึ่งทำให้เกิดแรงโน้มถ่วง หากอัตราการเกิดฟิวชันสูงเกินไป แก๊สที่แก่นกลางจะดันดาวให้ขยายตัวออก เมื่อแก๊สขยายตัวอุณหภูมิจะลดต่ำลง (ตามกฎของแก๊ส) ทำให้อัตราการเกิดฟิวชันลดลงด้วย ในทางกลับกันหากอัตราการเกิดฟิวชันต่ำเกินไป แก๊สที่แก่นกลางจะเย็นตัวลง แรงดันแก๊สลดลง เนื้อสารของดาวยุบตัวลงมา ทำให้เกิดความดันและอุณหภูมิสูงขึ้น เพิ่มอัตราการเกิดฟิวชันให้สูงขึ้น ระบบกลไกนี้ช่วยรักษาสมดุลของดาวฤกษ์ ให้มีอัตราการเกิดปฏิกิริยาฟิวชันคงที่สม่ำเสมอเกือบตลอดทั้งชีวิตของดาว อายุขัยของดาวในช่วงเวลานี้เราเรียกว่า “ดาวลำดับหลัก” (Main sequence stars)

 

 

ภาพที่ 1 แผนภาพ H-R แสดงคุณสมบัติของดาวที่รู้จักกันดี

        เมื่อพิจารณาในแผนภาพ H-R ในภาพที่ 1 จะเห็นว่า ดาวส่วนใหญ่จะอยู่ในลำดับหลัก ทั้งนี้เนื่องจากดาวใช้เวลา 80% ของอายุขัยอยู่ในลำดับหลัก ดาวลำดับหลักสีน้ำเงินมีอุณหภูมิสูงและมีกำลังส่องสว่างมากกว่าดาวลำดับหลักสีแดง เพราะว่า ดาวลำดับหลักสีน้ำเงินมีมวลตั้งต้นสูงมาก จึงมีขนาดใหญ่ แก๊สมวลมากกดทับกัน ทำให้ดาวมีอุณหภูมิสูงจนแผ่รังสีที่มีความยาวคลื่นเข้มสุดในช่วงรังสีอัลตราไวโอเล็ต ส่วนดาวสีแดงมีมวลตั้งต้นน้อย มีขนาดเล็ก แก๊สจำนวนน้อยกดทับกัน ทำให้ดาวมีอุณหภูมิต่ำ แผ่รังสีที่มีความยาวคลื่นเข้มสุดในช่วงรังสีอินฟราเรด

 



ภาพที่ 2 สเปกตรัมของดาวประเภทต่างๆ

        เมื่อพิจารณาเปรียบเทียบสเปกตรัมของดาวแต่ละประเภทจะพบองค์ประกอบดังนี้ (ดูภาพที่ 2 และ 3 ประกอบ)


	
	ดาวสเปกตรัม O อุณหภูมิมากกว่า 25,000​ K มีเส้นดูดกลืนของไฮโดรเจนอยู่อย่างเบาบาง เนื่องจากดาวมีอุณหภูมิสูงมากกว่าสามหมื่นเคลวิน ประจุไม่สามารถเกาะตัวเป็นอะตอม จึงอยู่ในสถานะไอโอไนเซชัน(Ionization)
	
	
	ดาวสเปกตรัม B มีอุณหภูมิพื้นผิว 25,000 - 10,000​ K มีเส้นดูดกลืนของไฮโดรเจนและฮีเลียม เนื่องจากดาวมีอุณหภูมิต่ำลงพอที่ประจุจะจับตัวกันเป็นอะตอมได้แล้ว
	
	
	ดาวสเปกตรัม A มีอุณหภูมิพื้นผิว 10,000 - 8,000​ K อุณหภูมิประมาณ​10,000 - 25,000​ K มีเส้นดูดกลืนของไฮโดรเจนชัดเจนยิ่งขึ้น เนื่องจากดาวมีอุณหภูมิต่ำกว่าสเปกตรัม B
	
	
	ดาวสเปกตรัม F มีอุณหภูมิพื้นผิว 8,000 - 6,000​ K ยังคงมีเส้นดูดกลืนของไฮโดรเจน และเริ่มมีเส้นดูดกลืนอะตอมของธาตุหนักหลายชนิด เช่น แคลเซียม
	
	
	ดาวสเปกตรัม G มีอุณหภูมิพื้นผิว 6,000 - 5,000​ K เช่น ดวงอาทิตย์ มีเส้นดูดกลืนของทั้งธาตุหนักและธาตุเบาหลายชนิด เช่น ไฮโดรเจน แคลเซียม และเหล็ก เป็นต้น
	
	
	ดาวสเปกตรัม K  มีอุณหภูมิพื้นผิว 5,000 - 4,000​ K มีเส้นดูดกลืนของทั้งธาตุหนักและธาตุเบาหลายชนิด เช่น ไฮโดรเจน แคลเซียม และเหล็ก เป็นต้น
	
	
	ดาวสเปกตรัม M มีอุณหภูมิพื้นผิว 4,000 - 3,000​ K มีเส้นดูดกลืนของโมเลกุล เช่น ไททาเนียมออกไซด์ (TiO) และไฮโดรคาร์บอน (CH) เนื่องจากที่อุณหภูมิประมาณ 3,000 เคลวิน อะตอมสามารถเกาะตัวกันเป็นโมเลกุล
	




ภาพที่ 3 ความเข้มของเส้นดูดกลืนบนสเปกตรัมประเภทต่างๆ

        ธาตุต่างๆ บนผิวดาวมีองค์ประกอบเคมีที่หลายหลาก สืบเนื่องจากระดับพลังงานที่อะตอมดูดกลืน ซึ่งจะแทนสัญลักษณ์ด้วยตัวเลขโรมัน แสดงระดับของการไอโอไนเซชัน เช่น Si I หมายถึง ซิลิกอนปรกติซึ่งไม่มีการเสียอิเล็กตรอน Si II หมายถึงซิลิกอนที่สูญเสียอีเลคตรอน 1 ตัว Si III หมายถึง ซิลิกอนซึ่งสูญเสียอิเล็กตรอน 2 ตัว   

        ดวงอาทิตย์มีอุณหภูมิพื้นผิว 5,800 K จัดเป็นสเปกตรัม G2 มีเส้นดูดกลืนเรียงตามความเข้มจากมากไปน้อยดังนี้ Ca II, Fe II, Fe I, H และ Ca I ตามลำดับ จะเห็นว่าอุณหภูมิระดับนี้สูงพอที่จะทำให้ อะตอมของแคลเซียมและเหล็ก สูญเสียอิเล็กตรอน 
 

หมายเหตุ: 

        ""ดาวสีน้ำเงินเป็นดาวเกิดใหม่มีอายุน้อย ดาวสีแดงเป็นดาวใกล้ตายมีอายุมาก"" ไม่ใช่ข้อสรุปที่ถูกต้องเสมอไป จริงอยู่ที่เรามองเห็นดาวฤกษ์เกิดใหม่บนท้องฟ้าส่วนมากเป็นดาวสเปกตรัม O, B สีขาวอมน้ำเงิน เพราะว่าเป็นดาวมวลมากจึงมีกำลังส่องสว่างมาก  อย่างไรก็ตามยังมีดาวฤกษ์เกิดใหม่จำนวนมากมายที่เป็นดาวแคระสีแดง เพียงแต่เป็นดาวมวลน้อยจึงมีขนาดเล็กไม่ส่องสว่างให้เห็นด้วยตาเปล่า

",""
"879","นิวเคลียร์ฟิวชัน","Wed, 2018-03-14 09:50","http://www.stkc.go.th/node/879","ดาราศาสตร์","http://www.lesa.biz/astronomy/star/nuclear-fusion"," 

เนบิวลามีกลุ่มแก๊สซึ่งมีมวลและความหนาแน่นไม่เท่ากัน ดังนั้นดาวฤกษ์แต่ละดวงที่เกิดขึ้นมาใหม่จึงมีมวลตั้งต้นไม่เท่ากัน ซึ่งเป็นสาเหตุทำให้ดาวแต่ละดวงมีปฏิกริยานิวเคลียร์ฟิวชันที่แก่นกลางและสมบัติทางกายภาพไม่เหมือนกัน  เมื่อโปรโตสตาร์ที่มีมวลตั้งต้นเท่ากับดวงอาทิตย์ พัฒนาเป็นดาวฤกษ์เกิดใหม่  แรงโน้มถ่วงของดาวจะทำให้มวลแก๊สกดทับกันจนแก่นกลางของดาวมีอุณหภูมิสูงถึง 10 ล้านเคลวิน จุดปฏิกิริยานิวเคลียร์ฟิวชัน ""กระบวนการลูกโซ่โปรตอน"" (Proton-Proton Chain หรือ P-P chain)  หลอมรวมอะตอมของธาตุไฮโดรเจน (เลขอะตอม 1) ให้เป็นอะตอมของธาตุฮีเลียม (เลขอะตอม 2) และแผ่รังสีแกมมาออกมา โดยเขียนเป็นสมการข้างล่าง โดยสรุปรวมได้ว่า ไฮโดรเจน 4 อะตอม หลอมรวมให้เกิดฮีเลียม 1 อะตอม    
 






เนื่องจากมวลของโปรตอน 1 อนุภาค = 1.6726 x 10-27 kg 
        ดังนั้นโปรตอน 4 อนุภาค มีมวล 6.693 x 10-27 kg  
        แต่มวลของฮีเลียม 1 อะตอม = 6.645 x 10-27 kg 
        ดังนั้น มวลที่หายไป = (6.693 x 10-27) - (6.645 x 10-27) kg = 0.048 x 10-27 kg

        มวลที่หายไปเปลี่ยนเป็นโฟตอนของรังสีแกมมา ซึ่งมีพลังงานคิดได้ด้วยสูตรมวล-พลังงาน  E = mc2 ของไอน์สไตน์ดังนี้  
                E = พลังงาน มีหน่วยเป็นจูล (Joule)  
                m = มวลสาร มีหน่วยเป็นกิโลกรัม (kg)  
                 c = ความเร็วแสง = 3 x 108 เมตร/วินาที (m/s)

 E = mc2  
                   = (0.048 x 10-27 kg)(3 x 108 m/s)2  
                   = 4.32 x 10-12 Joules 

        จากสมการข้างบน เราสามารถสรุปได้ว่า ไฮโดรเจน 1 kg เปลี่ยนเป็นฮีเลียม 0.993 kg  มวล 0.007 kg ที่หายไปเปลี่ยนเป็นพลังงาน  6.3 x 1014 จูล หรือเทียบเท่าการเผาถ่านหิน 20,000 ตัน และเมื่อไฮโดรเจนบนดาวหลอมรวมเป็นฮีเลียมหมดแล้ว  ฮีเลียมบนดาวก็จะหลอมรวมกันเป็นธาตุที่หนักกว่าต่อไป

        ในกรณีที่โปรโตสตาร์มีมวลตั้งต้นมากกว่าดวงอาทิตย์ 1.3 เท่า แรงโน้มถ่วงของดาวจะทำให้มวลแก๊สกดทับกันจนแก่นกลางของดาวมีอุณหภูมิสูงกว่า 16 ล้านเคลวิน จุดปฏิกริยานิวเคลียร์ฟิวชันที่รุนแรงกว่า เรียกว่า “วัฏจักร CNO” (Carbon - Nitrogen - Oxygen Cycle) ทำให้เกิดธาตุคาร์บอน (เลขอะตอม 6), ไนโตรเจน (เลขอะตอม 7) และ ออกซิเจน (เลขอะตอม 8) ดังสมการข้างล่าง

 

 
 

        นิวเคลียร์ฟิวชันเป็นกระบวนการหลอมรวมธาตุเบาให้เกิดธาตุหนัก การฟิวชันธาตุหนักต้องใช้อุณหภูมิสูงกว่าธาตุเบา ดังนั้นมวลตั้งต้นของโปรโตสตาร์จะต้องมีมากพอที่จะสร้างแรงโน้มถ่วงและความกดดันให้แก่นกลางของดาวมีอุณหภูมิสูงพอที่จะจุดฟิวชัน และปฏิกริยาที่เกิดขึ้นจะมีความรุนแรงและเผาผลาญเชื้อเพลิงอย่างรวดเร็ว ดังนั้น ดาวฤกษ์มวลมากจึงมีปฏิกริยาที่รุนแรง มีอุณหภูมิสูง และมีอายุขัยสั้นกว่าดาวฤกษ์ที่มีมวลน้อย  ปฏิกิริยานิวเคลียร์ฟิวชันดำเนินต่อเนื่องไปจนกระทั่งเกิดธาตุเหล็ก (เลขอะตอม 26) เหล็กเป็นธาตุสุดท้ายของปฏิกิริยาฟิวชัน เหล็กไม่สามารถหลอมรวมให้เกิดธาตุหนักกว่าได้  (เนื่องจากค่ามวลต่ออนุภาคนิวเคลียร์จะเพิ่มขึ้น)  ธาตุที่หนักกว่าเหล็กเกิดขึ้นจากการระเบิดของดาวที่มีมวลมากกว่าดวงอาทิตย์ 8 เท่าขึ้นไป ซึ่งเรียกว่า “ซูเปอร์โนวา” (Supernova) 

        สแตนฟอร์ด วูสเลย์ และ โทมัส วีฟเวอร์ นักดาราศาสตร์ชาวอเมริกา ได้สร้างแบบจำลองการสิ้นอายุขัยของดาวฤกษ์ที่มีมวล 25 เท่าของมวลดวงอาทิตย์ ได้ผลสรุปตามตารางที่ 1 พวกเขาพบว่า ดาวที่มีมวลมากจะเผาผลาญเชื้อเพลิงภายในอย่างรวดเร็ว ปฏิกิริยาฟิวชันธาตุหนักมีอัตราเร็วกว่าธาตุเบา ดาวมีชีวิตอยู่ในลำดับหลักนานเพียง 7 ล้านปี หลังจากนั้นจะเผาใหม้ฮีเลียมหมดภายใน 70,000 ปี เผาไหม้คาร์บอนหมดภายใน 600 ปี เผาไหม้ออกซิเจนภายใน 6 เดือน และจบสิ้นด้วยการฟิวชันซิลิกอนให้กลายเป็นเหล็ก โดยใช้เวลาเพียง 1 วัน หลังจากนั้นแก่นของดาวจะยุบตัวและระเบิดอย่างรวดเร็ว

 

ตารางที่ 1 วิวัฒนาการของดาวฤกษ์ที่มีมวล 25 เท่าของดวงอาทิตย์


	
		
			 ขั้นตอน
			 อุณหภูมิที่แก่นกลาง
			(ล้านเคลวิน)
			
			
			 ความหนาแน่นที่แก่นกลาง

			(กิโลกรัม/ลูกบาศก์เมตร)
			
			 ระยะเวลาที่เกิด
		
		
			 ฟิวชันไฮโดรเจน
			 10
			 5,000   
			 7 ล้านปี
		
		
			 ฟิวชันฮีเลียม
			 100
			 700,000
			 7 แสนปี
		
		
			 ฟิวชันคาร์บอน
			 600
			 200,000,000
			 600 ปี
		
		
			 ฟิวชันนีออน
			 1,200
			 4,000,000,000
			 1 ปี
		
		
			 ฟิวชันออกซิเจน
			 1,500
			 10,000,000,000
			 6 เดือน
		
		
			 ฟิวชันซิลิกอน
			 2,700
			 30,000,000,000
			 1 วัน
		
		
			 แก่นดาวยุบตัว
			 5,400
			 3,000,000,000,000
			1/4 วินาที
		
		
			 ดาวระเบิด 
			 10,000
			  ไม่แน่นอน
			 10 วินาที
		
	




",""
"878","กระจุกดาวเปิด","Wed, 2018-03-14 09:48","http://www.stkc.go.th/node/878","ดาราศาสตร์","http://www.lesa.biz/astronomy/star/open-cluster","
เนบิวลาเปรียบเสมือนรังไข่ของดาว เนบิวลาเป็นกลุ่มแก๊สซึ่งประกอบด้วยอะตอมของไฮโดรเจนซึ่งเป็นวัตถุต้นกำเนิดของดาว เนบิวลาแต่ละกลุ่มมีขนาดหลายปีแสง สามารถก่อกำเนิดดาวฤกษ์จำนวนหลายร้อยดวงในระยะเวลาไล่เลี่ยกัน ภาพที่ 1 แสดงการเปรียบเทียบภาพถ่ายในช่วงแสงที่ตามองเห็นกับภาพอินฟราเรดของเนบิวลาสว่างใหญ่ในกลุ่มดาวนายพราน (M 42 Great Orion Nebula)  ภาพถ่ายแสงที่ตามองเห็นด้านซ้ายมือแสดงให้เห็นว่าใจกลางของเนบิวลาเต็มไปด้วยกลุ่มแก๊สหนาทึบ มีดาวฤกษ์ซึ่งเป็นต้นกำเนิดของแสงซึ่งเรียกว่า ""เทรปีเซียม"" (Trapezium) อยู่ภายในเพียงไม่กี่ดวง  แต่ภาพถ่ายอินฟราเรดทางด้านขวามือแสดงให้เห็นว่า ภายในใจกลางของเนบิวลามีดาวอยู่เป็นจำนวนมาก ทั้งนี้เนื่องจากรังสีอินฟราเรดมีความยาวคลื่นมาก จึงส่องผ่านทะลุกลุ่มแก๊สออกมาได้


 





ภาพที่ 1 เปรียบเทียบภาพแสงที่ตาเห็น (ซ้ายมือ) กับภาพอินฟราเรด (ขวามือ) ของเนบิวลานายพราน

 

        หลังจากที่โปรโตสตาร์จุดปฏิกิริยานิวเคลียร์ฟิวชันกลายเป็นดาวฤกษ์ที่มีอุณหภูมิสูงมาจนแผ่รังสีอัลตราไวโอเล็ตและลมดาราวาต (Stellar Winds) ซึ่งเป็นกระแสอนุภาคพลังงานสูงที่มีลักษณะเช่นเดียวลมสุริยะของดวงอาทิตย์ พัดกวาดแก๊สในเนบิวลาให้สลายตัวไป  เผยให้เห็นดาวฤกษ์เกิดใหม่นับร้อยดวงซึ่งซ่อนตัวภายในเรียกว่า “กระจุกดาวเปิด” (Open Cluster)  ภาพท่ี 2 เป็นภาพของกระจุกดาวลูกไก่ซึ่งมีแก๊สห่อหุ้มอยู่เบาบาง เนื่องจากดาวฤกษ์ที่เกิดใหม่ส่วนใหญ่มีอุณหภูมิสูงกว่า 10,000 K แผ่รังสีเข้มสุดในช่วงรังสีอัลตราไวโอเล็ต ซึ่งมีพลังงานสูง ทำลายอะตอมของไฮโดรเจนที่เคยเป็นแก๊สในเนบิวลา  และในที่สุดก็จะเหลือให้เห็นเป็นเพียงกระจุกดาวเปิดเท่านั้น 
 

 






ภาพท่ี 2 ดาวฤกษ์ในกระจุกดาวลูกไก่       





        อุปมาได้ว่าชีวิตของดาวเฉกเช่นชีวิตของคน แม้ว่าจะเกิดเป็นพี่น้องคลานตามกันมา แต่ละคนย่อมมีวิถีชีวิตเป็นของตัวเอง ดวงอาทิตย์ของเราถือกำเนิดพร้อมๆ กับดาวฤกษ์จำนวนมากซึ่งเป็นสมาชิกของกระจุกดาวเปิดภายในโซลาร์เนบิวลา (Solar nebula) แต่เมื่อกาลเวลาผ่านไป 4,600 ล้านปี  ดาวฤกษ์ที่มีมวลมากเผาผลาญเชื้อเพลิงอย่างรวดเร็วและแตกดับสูญไปแล้ว  ดาวฤกษ์มวลน้อยยังคงอยู่ ดาวแต่ละดวงแยกย้ายกันโคจรไปตามแขนของกาแล็กซีทางช้างเผือกในทิศทางที่แตกต่างกัน จึงไม่คงเหลือสภาพกระจุกดาวเปิดให้เห็น  ดวงอาทิตย์ของเราโคจรรอบทางช้างเผือกมาแล้วมากกว่า 15 รอบ 

        ในการสาธิตสมบัติของดาวฤกษ์เกิดใหม่ นักดาราศาสตร์ได้นำสมบัติของดาวฤกษ์ในกระจุกดาวลูกไก่มาลงจุดแสดงในแผนภาพแฮรท์สชปรุง – รัสเซลล์ (H-R Diagram) ดังภาพที่ 3 จะเห็นว่า สมาชิกดาวส่วนใหญ่เป็นดาวลำดับหลักที่มีสเปกตรัม A และ F ซึี่งเป็นดาวสีขาว นอกจากนั้นยังมีดาวยักษ์สีขาวเป็นจำนวนมาก ดาวยักษ์เหล่านี้มีอุณหภูมิสูงเนื่องจากมีมวลตั้งตั้นสูง เกิดปฏิกริยานิวเคลียร์ฟิวชันอย่างรุนแรง ดาวเผาผลาญเชื้อเพลิงอย่างรวดเร็ว ทำให้ดาวมีอายุสั้นเมื่อเปรียบเทียบกับดาวลำดับหลักสีแดง ซี่งมีมวลตั้งตั้นต่ำ เกิดปฏิกริยานิวเคลียร์ฟิวชันไม่รุนแรง ดาวเผาผลาญเชื้อเพลิงอย่างช้าๆ ทำให้ดาวมีอายุยืนยาว 
 





ภาพที่ 5 HR diagram ของกระจุกดาวลูกไก่




",""
"877","โปรโตสตาร์","Wed, 2018-03-14 09:42","http://www.stkc.go.th/node/877","วิทยาศาสตร์ฟิสิกส์","http://www.lesa.biz/astronomy/star/protostar"," เนบิวลาเป็นกลุ่มแก๊สที่มีความหนาแน่นและอุณหภูมิต่างๆ กัน  ภาพที่ 1 แสดงส่วนขยายของเนบิวลานกอินทรี (M 16 Eagle Nebula) จากภาพซ้ายมือด้านบนเรียงลำดับจากซ้ายไปขวา และจากบนลงล่าง จนถึงภาพขวามือด้านล่าง  บริเวณที่ปรากฏให้เห็นเป็นจะงอยสีดำ คือ กลุ่มแก๊สความหนาแน่นสูงที่กำลังจะยุบตัวกำเนิดเป็นดาวฤกษ์ 

 




ภาพที่ 1 เนบิวลานกอินทรีย์ (M 16 Eagle Nebula)

        เมื่อกลุ่มแก๊สในเนบิวลาสะสมตัวกันมากขึ้น จนกระทั่งแรงโน้มถ่วงสามารถเอาชนะแรงดันซึ่งเกิดจากการขยายตัวของแก๊ส กลุ่มแก๊สจะยุบตัวลงอย่างต่อเนื่องและหมุนรอบตัวตามกฎอนุรักษ์โมเมนตัมเชิงมุม (Angular Momentum) เป็นจานรวมมวล  แกนกลางของกลุ่มแก๊สเรียกว่า “โปรโตสตาร์”(Protostar)  เมื่อโปรโตสตาร์มีอุณหภูมิสูงถึงระดับล้านเคลวิน จะปล่อยอนุภาคพลังงานสูงที่มีลักษณะคล้ายลมสุริยะเรียกว่า “Protostellar Wind” ออกมา เมื่อโปรโตสตาร์ยุบตัวต่อไป กระแสอนุภาคพลังงานสูงจะมีความรุนแรงมาก จนปรากฏเป็นลำพุ่งขึ้นจากขั้วของดาวตามแกนหมุนรอบตัวเองของโปรโตสตาร์ (ภาพที่ 2)

 



ภาพที่ 2 โปรโตสตาร์

        การยุบตัวของโปรโตสตาร์ดำเนินต่อไป จนกระทั่งแกนของโปรโตสตาร์มีอุณหภูมิสูงถึง 10 ล้านเคลวิน จุดปฏิกิริยานิวเคลียร์ฟิวชัน (Nuclear Fusion) ทำให้อะตอมไฮโดรเจนหลอมรวมกันกลายเป็นธาตุที่หนักกว่าคือฮีเลียม ขณะนั้นแก๊สที่แก่นกลางจะมีอุณหภูมิสูงมากและมีความดันสูงพอที่จะต้านทานแรงโน้มถ่วงของดาว การยุบตัวของดาวจึงยุติลง  สมดุลระหว่างแรงโน้มถ่วงและแรงดันของแก๊สร้อนรักษาขนาดของดาวให้คงที่เป็นรูปทรงกลม ณ จุดนี้ถือว่า ดาวฤกษ์ได้ถือกำเนิดขี้นแล้ว (The star is born)  ตลอดช่วงชีวิตของดาวจะมีกลไกอัตโนมัติควบคุมปฏิกิริยาฟิวชันภายในแก่นดาว หากอัตราการเกิดปฏิกิริยาฟิวชันสูงเกินไป แก๊สร้อนที่แก่นกลางจะดันดาวให้ขยายตัวออก ทำให้อุณภูมิลดลงและอัตราการเกิดฟิวชันก็จะลดลงด้วย ในทางกลับกันหากอัตราการเกิดฟิวชันต่ำเกินไป แก๊สที่แกนกลางเย็นตัวลง เนื้อสารของดาวจะยุบตัวกดทับทำให้อุณหภูมิกลับสูงขึ้น เพิ่มอัตราการเกิดฟิวชันคืนสู่ระดับปกติ  อย่างไรก็ตามขนาดของดาวฤกษ์จะยุบพองเล็กน้อยตลอดเวลา ตามกลไกการควบคุมโดยธรรมชาติ 



ภาพที่ 3 แผนภาพ H-R แสดงวิวัฒนาการของกำเนิดดาว

        เนื่องจากเนบิวลามีขนาดใหญ่และมีความหนาแน่นไม่เท่ากัน เนบิวลาจึงสามารถก่อกำเนิดดาวฤกษ์จำนวนหลายพันดวง โดยที่ดาวเกิดใหม่แต่ละดวงมีมวลและขนาดแตกต่างกัน  โปรโตสตาร์ที่มวลตั้งต้นเท่ากับดวงอาทิตย์ เมื่อจุดนิวเคลียร์ฟิวชันจะเกิดเป็นดาวสเปกตรัม G สีเหลือง โปรโตสตาร์ที่มีมวลมากกว่าสองเท่าของดวงอาทิตย์ขึ้นไป จะเกิดเป็นดาวสเปกตรัม O, B หรือ A สีขาวอมน้ำเงิน  ส่วนโปรโตสตาร์ที่มีมวลน้อยกว่าดวงอาทิตย์จะเกิดเป็นดาวสเปกตรัม K หรือ M สีส้มแดง  

        แผนภาพ H-R ในภาพที่ 4 แสดงให้เห็นถึงมวลตั้งต้นของโปรโตสตาร์ซึ่งทำให้เกิดดาวฤกษ์ในลำดับหลักซึ่งมีสเปกตรัมประเภทต่างๆ จะเห็นได้ว่า โปรโตสตาร์ที่มีมวลตั้งต้นมากกว่าดวงอาทิตย์ 15 เท่า จะพัฒนาเป็นดาวฤกษ์สีน้ำเงินโดยใช้เวลา 10,000 ปี  โปรโตสตาร์ที่มีมวลเท่ากับดวงอาทิตย์จะพัฒนาเป็นดาวฤกษ์สีเหลืองโดยใช้เวลา 100,000 ปี  ส่วนโปรโตสตาร์ที่มีมวลตั้งต้นเพียง 0.5 เท่าของดวงอาทิตย์ จะพัฒนาเป็นดาวฤกษ์สีแดง เช่น Gliese 581 ในภาพท่ี 4  โดยใช้เวลา 1,000,000 ปี ทั้งนี้เป็นเพราะมวลตั้งต้นสูงทำให้เกิดนิวเคลียร์ฟิวชันรุนแรงกว่ามวลตั้งต้นต่ำ อัตราการเผาไหม้ที่รุนแรงทำให้อุณหภูมิสูง ดาวฤกษ์มวลมากจึงมีขนาดใหญ่และแผ่รังสีคลื่นสั้นกว่า ดาวฤกษ์มวลน้อยซึ่งมีขนาดเล็กอุณหภูมิต่ำและแผ่รังสีคลื่นยาว 

 



ภาพที่ 4 ขนาดของดวงอาทิตย์ (ซ้ายมือ) เปรียบเทียบกับดาวแคระแดง Gliese 581 (ขวามือ) 

        อย่างไรก็ตามโปรโตสตาร์ทุกดวงไม่จำเป็นต้องประสบความสำเร็จในการพัฒนาเป็นดาวฤกษ์เสมอไป  หากกลุ่มแก๊สมีมวลตั้งต้นน้อยกว่าดวงอาทิตย์ 0.08 เท่า มวลไม่มากพอที่จะสร้างแรงกดดันให้เกิดอุณหภูมิสูงพอที่จะจุดนิวเคลียร์ฟิวชัน  โปรโตสตาร์จึงยุบตัวลงกลายเป็นดาวแคระน้ำตาล (Brown Dwarf) เช่น ดาวพฤหัสบดีในระบบสุริยะของเรา  ซึ่งถ้าหากดาวพฤหัสบดีมีมวลตั้งต้นมากกว่านี้ 80 เท่า ความกดดันที่ใจกลางจะทำให้อุณหภูมิสูงจนเกิดนิวเคลียร์ฟิวชันและพัฒนาเป็นดวงอาทิตย์ดวงที่สอง  ระบบสุริยะของเราก็จะเป็นระบบดาวคู่ (Binary Stars) เช่นเดียวกับระบบดาวฤกษ์ส่วนใหญ่บนท้องฟ้า 

        ในทางกลับกันกลุ่มแก๊สที่มีมวลมากกว่าดวงอาทิตย์ 100 เท่า  แรงกดดันของแก๊สจะมีอุณหภูมิสูงมากเกินไป ทำให้อัตราการเกิดปฏิกิริยานิวเคลียร์ฟิวชันสูงเกินกว่าจะรักษาสมดุลไว้ได้ ดาวจะระเบิดในทันที ดังนั้นดาวฤกษ์ทุกดวงจึงมีมวลอยู่ระหว่าง 0.08 ถึง 100 เท่า ของดวงอาทิตย์

",""
"876","เนบิวลา","Wed, 2018-03-14 09:35","http://www.stkc.go.th/node/876","วิทยาศาสตร์ฟิสิกส์","http://www.lesa.biz/astronomy/star/nebula","ดาวเกิดจากการรวมตัวของแก๊สและฝุ่นในอวกาศ (Interstellar medium)  เมื่อมีมวล มวลมีแรงดึงดูดซึ่งกันและกันตามกฎความโน้มถ่วงแห่งเอกภพ (The Law of Universal) ของนิวตันที่มีสูตรว่า F = G (m1m2/r2) แรงดึงดูดแปรผันตามมวล มวลยิ่งมากแรงดึงดูดยิ่งมาก เราเรียกกลุ่มแก๊สและฝุ่นซึ่งรวมตัวกันในอวกาศว่า “เนบิวลา” (Nebula) หรือ “หมอกเพลิง” เนบิวลาเป็นกลุ่มแก๊สที่ขนาดใหญ่หลายปีแสง แต่เบาบางมีความหนาแน่นต่ำมาก องค์ประกอบหลักของเนบิวลาคือแก๊สไฮโดรเจน เนื่องจากไฮโดรเจนเป็นธาตุที่มีโครงสร้างพื้นฐาน ซึ่งเป็นธาตุตั้งต้นของทุกสรรพสิ่งในจักรวาล 

        เนบิวลามีอุณหภูมิต่ำ เนื่องจากไม่มีแหล่งกำเนิดความร้อน ในบริเวณที่แก๊สมีความหนาแน่นสูง อะตอมจะยึดติดกันเป็นโมเลกุล ทำให้เกิดแรงโน้มถ่วงดึงดูดแก๊สจากบริเวณโดยรอบมารวมกันอีก ทำให้มีความหนาแน่นและมวลเพิ่มขึ้นอีกจนกระทั่งอุณหภูมิภายในสูงประมาณ 10 เคลวิน   มวลที่เพิ่มขึ้นทำให้พลังงานศักย์โน้มถ่วงของแต่ละโมเลกุลที่ตกเข้ามายังศูนย์กลางของกลุ่มแก๊ส เปลี่ยนรูปเป็นพลังงานความร้อน และแผ่รังสีอินฟราเรดออกมา  

        ต่อมาเมื่อกลุ่มแก๊สมีความหนาแน่นสูงขึ้นจนความร้อนภายในไม่สามารถแผ่ออกมาได้ อุณหภูมิภายในแกนกลางจึงสูงขึ้นอย่างรวดเร็ว  มวลของแก๊สมีแรงโน้มถ่วงสูงจนเอาชนะแรงดันซึ่งเกิดจากการขยายตัวของแก๊สร้อน กลุ่มแก๊สจึงยุบตัวเข้าสู่ศูนย์กลางจนมีอุณหภูมิสูงถึง 10 ล้านเคลวิน จุดปฏิกิริยานิวเคลียร์ฟิวชันทำให้อะตอมของไฮโดรเจนหลอมรวมกันเป็นธาตุใหม่คือ ฮีเลียม มวลบางส่วนเปลี่ยนรูปเป็นพลังงาน (นิวเคลียร์ฟิวชัน) ตามสมการ E = mc2  ดาวฤกษ์จึงอุบัติขึ้นมา 

        ดาวฤกษ์ที่เกิดขึ้นใหม่มีอุณหภูมิสูงประมาณ 25,000 K เป็นดาวสเปกตรัมประเภท O แผ่รังสีเข้มสุดในช่วงอัลตราไวโอเล็ต  เนบิวลาที่ห่อหุ้มดาวดูดกลืนพลังงานจากรังสีอัลตราไวโอเล็ต และแผ่รังสีเข้มสุดในช่วง H-alpha ซึ่งมีความยาวคลื่น 656 nm ออกมาทำให้เรามองเห็นเป็น “เนบิวลาสว่าง” (Diffuse Nebula) สีแดง ได้แก่ เนบิวลาสว่างใหญ่ในกลุ่มดาวนายพราน (M 42 Great Orion Nebula) ในภาพที่ 1  ซึ่งเห็นได้ว่า ใจกลางของเนบิวลาสว่างมีดาวฤกษ์เกิดใหม่อยู่ภายใน

 


 

ภาพท่ี่ 1 เนบิวลาสว่างในกลุ่มดาวนายพราน        


 

        เนื่องจากเนบิวลามีแก๊สและฝุ่นอยู่หนาแน่น บางครั้งอนุภาคขนาดใหญ่เป็นอุปสรรคขวางกั้นการแผ่รังสี จึงเกิดการกระเจิงของแสง (Scattering) ทำให้มองเห็นเป็นเนบิวลาสีฟ้า เช่นเดียวกับที่การกระเจิงของแสงอาทิตย์ในบรรยากาศโลกที่ทำให้ท้องฟ้าเป็นสีฟ้า เราเรียกเนบิวลาประเภทนี้ว่า “เนบิวลาสะท้อนแสง” (Reflection Nebula) ตัวอย่างเช่น เนบิวลาในกระจุกดาวลูกไก่ (M45 Pleiades) ดังภาพที่ 2 

 



     


ภาพท่ี่ 2 เนบิวลาสะท้อนแสงในกระจุกดาวลูกไก่ 

 

        อย่างไรก็ตามบางส่วนของเนบิวลาเป็นกลุ่มแก๊สที่มีอุณหภูมิต่ำอยู่อย่างหนาแน่น กลุ่มแก๊สเหล่านี้เหล่านี้บดบังแสงสว่างจากดาวฤกษ์เกิดใหม่หรือเนบิวลาสว่างซึ่งอยู่ด้านหลัง เราจึงมองเห็นเป็น “เนบิวลามืด” (Dark Nebula) เช่น เนบิวลารูปหัวม้าในกลุ่มดาวนายพราน (Horsehead Nebula) ดังภาพที่ 3 

 




ภาพท่ี่ 3 เนบิวลาสะท้อนแสงในกระจุกดาวลูกไก่ 

 

        แม้ว่าในตำราเรียนจะแบ่งเนบิวลาออกเป็น 3 ประเภทคือ เนบิวลาสว่าง เนบิวลาสะท้อนแสง และเนบิวลามืด ในความจริงแล้วเนบิวลาทั้งสามชนิดเป็นเพียงปรากฎการณ์ซึ่งปรากฏให้เห็นเฉพาะในมุมมองจากโลก  หากดูในภาพที่ 4 จะเห็นว่า เนบิวลาไทรฟิด (M20 Trifid Nebula)  เป็นกลุ่มแก๊สซึ่งมีทั้งเนบิวลาสว่าง เนบิวลาสะท้อนแสง และเนบิวลามืด อยู่ในตัวเดียวกัน  ดาวเกิดใหม่ท่ีอยู่ภายในแผ่รังสีออกมากระตุ้นให้กลุ่มแก๊สท่ีอยู่บริเวณรอบๆ แผ่รังสีปรากฏเป็นเนบิวลาสว่างสีแดง แต่มีกลุ่มแก๊สหนาทึบบางส่วนมาบังแสงสว่างทำให้มองเห็นเป็นเนบิวลามืด และเกิดการกระเจิงของแสงที่กลุ่มแก๊สที่อยู่ด้านหลัง ทำให้มองเห็นเป็นเนบิวลาสะท้อนแสงสีน้ำเงิน 

 




ภาพท่ี่ 4 เนบิวลาทริฟิดในกลุ่มดาวคนยิงธนู

",""
"875","อัลบีโด","Wed, 2018-03-14 09:30","http://www.stkc.go.th/node/875","วิทยาศาสตร์ฟิสิกส์","http://www.lesa.biz/earth/earth-system/albedo","เป็นที่ทราบดีว่า พื้นผิวของวัตถุสีดำดูดกลืนรังสีได้ดีกว่าวัตถุสีขาว ถ้าเรายืนเท้าเปล่าบนพื้นสีดำเราจะร้อนกว่ายืนบนพื้นสีขาว ทั้งนี้เป็นเพราะพื้นผิวสีขาวสะท้อนแสงดีกว่าพื้นสีดำ หรือกล่าวอีกอย่างหนึ่งว่า พื้นผิวสีดำดูดกลืนรังสีได้ดีกว่าพื้นผิวสีขาว ดังที่แสดงในภาพที่ 1  เราเรียกความสามารถในการสะท้อนแสงของพื้นผิวว่า “อัลบีโด” (Albedo)

ภาพที่ 1  พื้นผิวสีเข้มดูดกลืนรังสีได้ดีกว่า


อัลบีโด เป็นอัตราส่วนเปรียบเทียบค่าการสะท้อนแสงของพื้นผิว กับ ปริมาณรังสีทั้งหมดที่ตกกระทบ มักแสดงด้วยตัวเลขทศนิยมระหว่าง 0 – 1 กล่าวคือ วัตถุที่มีการดูดกลืนรังสีอย่างสมบูรณ์ ไม่มีการสะท้อนรังสีกลับคืนเลยจะมีอัลบีโด = 0 ส่วนวัตถุที่มีการสะท้อนแสง 100% และไม่มีการดูดกลืนรังสีเลยมีอัลบีโด = 1

ภาพที่ 2 สิ่งปกคลุมพื้นผิวโลก


โลกของเรามีพื้นผิวที่ถูกปกคลุมด้วยวัสดุหลายชนิด (Landcover types) ซึ่งมีคุณสมบัติในการสะท้อนแสงแตกต่างกัน เมฆและแผ่นน้ำแข็งมีสีขาวมีอัลบีโดสูง สามารถในสะท้อนพลังงานความร้อนจากดวงอาทิตย์กลับคืนสู่อวกาศได้ดี ทำให้พื้นผิวโลกมีอุณหภูมิต่ำ  ขณะที่พื้นดินและป่าไม้มีสีเข้มมีอัลบีโดต่ำมีคุณสมบัติในการดูดกลืนรังสีจากดวงอาทิตย์ทำให้พื้นผิวโลกมีอุณหภูมิสูง  ส่วนพื้นผิวน้ำจะสะท้อนแสงได้ดีเวลาที่แสงอาทิตย์ตกกระทบในมุมลาด และจะดูดกลืนแสงอาทิตย์ได้ดีในมุมสูง  ดังนั้นสัดส่วนของสิ่งปกคลุมพื้นที่ (Landcover) แต่ละชนิดจึงเป็นกลไกสำคัญในการควบคุมอุณหภูมิพื้นผิวของโลก


ตารางที่ 1 อัลบีโด
 


	
		
			ประเภทของสิ่งปกคลุมพื้นผิว 
			 อัลบีโด
		
		
			เมฆ
			0.7 - 0.8 
		
		
			หิมะและน้ำแข็ง
			0.8 - 0.85 
		
		
			ทราย 
			 0.2 - 0.3
		
		
			ทุ่งหญ้า 
			 0.20 - 0.25
		
		
			ป่าไม้
			 0.05 - 0.1
		
		
			 น้ำ (เวลาเที่ยง)
			 0.03 - 0.05
		
		
			 น้ำ (เวลาเช้าหรือเย็น)
			 0.5 - 0.8
		
	


ตารางที่ 1 แสดงค่าอัลบีโดของสิ่งปกคลุมพื้นผิวแต่ละชนิด  สิ่งปกคลุมพื้นผิวโลกสามารถเปลี่ยนแปลงได้ทั้งโดยธรรมชาติและโดยฝีมือมนุษย์   การเปลี่ยนแปลงสิ่งปกคลุมพื้นผิวโดยธรรมชาติ ได้แก่ กระบวนการธรณีแปรสัณฐาน การเปลี่ยนแปลงทิศทางของกระแสน้ำในมหาสมุทร และการเปลี่ยนแปลงภูมิอากาศ ปรากฏการณ์เหล่านี้มักเกินขึ้นอย่างช้าๆ เป็นเวลานานหลายศตวรรษ  ส่วนการเปลี่ยนแปลงโดยฝีมือมนุษย์ได้แก่ การตัดไม้ทำลายป่า  การเปลี่ยนแปลงองค์ประกอบทางเคมีของบรรยากาศอันจะนำมาซึ่งปรากฏการณ์โลกร้อน ซึ่งสามารถเกิดขึ้นได้ภายในระยะเวลาอันสั้น  และสิ่งที่น่ากลัวที่สุดคือ ถ้าเราเปลี่ยนแปลงสิ่งปกคลุมพื้นผิวที่มีอัลบีโดสูงให้เป็นอุณหภูมิต่ำ เช่น การทำให้แผ่นน้ำแข็งขั้วโลกละลายเป็นน้ำในมหาสมุทร  อุณหภูมิของโลกจะสูงขึ้นอย่างรวดเร็วยิ่งขึ้นไปอีก  น้ำแข็งก็จะละลายมากขึ้น ทำให้ระดับน้ำในมหาสมุทรก็จะยิ่งสูงขึ้นไปอีก

 
 

",""
"874","กำเนิดโลก","Wed, 2018-03-14 09:26","http://www.stkc.go.th/node/874","วิทยาศาสตร์ฟิสิกส์","http://www.lesa.biz/earth/earth-system/earth-origin"," เอกภพ หรือ จักรวาล (Universe) อุบัติขึ้นเมื่อประมาณ 13,000 ล้านปีมาแล้วตามทฤษฏีบิกแบง ในยุคเริ่มแรกจักรวาลมีขนาดเล็ก พลังงานมหาศาลอัดแน่นเป็นสสาร ตามทฤษฎีสัมพัทธภาพทั่วไปของไอสไตน์ (E = mc2)  เมื่อจักรวาลเย็นตัวลง ธาตุแรกที่เกิดขึ้นคือ ไฮโดรเจน ซึ่งประกอบขึ้นอย่างเรียบง่ายด้วยโปรตอนและอิเล็คตรอนอย่างละตัว  ไฮโดรเจนจึงเป็นธาตุที่มีอยู่มากที่สุดในจักรวาล เมื่อไฮโดรเจนเกาะกลุ่มกันจนเป็นกลุ่มแก๊สขนาดใหญ่เรียกว่า เนบิวลา (Nebula) แรงโน้มถ่วงที่ศูนย์กลางทำให้กลุ่มแก๊สยุบตัวกันจนเกิดปฏิกริยานิวเคลียร์ฟิวชัน หลอมรวมไฮโดรเจนให้เป็นฮีเลียม ดาวฤกษ์จึงกำเนิดขึ้น  เมื่อดาวฤกษ์เผาผลาญไฮโดรเจนจนหมด ก็จะเกิดฟิวชันฮีเลียม เกิดธาตุลำดับต่อไป ได้แก่ คาร์บอน ออกซิเจน ซิลิกอน และเหล็ก (เรียงลำดับในตารางธาตุ) ธาตุเหล่านี้จึงเป็นธาตุสามัญและพบอยู่มากมายบนโลก ในท้ายที่สุดเมื่อดาวฤกษ์ขนาดใหญ่สิ้นอายุขัย ก็จะระเบิดเป็นซูเปอร์โนวา เกิดธาตุหนักที่หายากในลำดับต่อมา เช่น เงิน ทอง เป็นต้น ธาตุเหล่านี้จึงเป็นธาตุที่หายากบนโลก  

        การเวียนว่ายตายเกิดของดาวฤกษ์เกิดขึ้นหลายรอบ และครั้งสุดท้ายเมื่อประมาณ 4,600 ล้านปีมาแล้ว กลุ่มแก๊สในเอกภพบริเวณนี้ได้รวมตัวกันเป็นหมอกเพลิงชื่อว่า “โซลาร์เนบิวลา” (Solar แปลว่า สุริยะ, Nebula แปลว่า หมอกเพลิง) แรงโน้มถ่วงทำให้กลุ่มแก๊สยุบตัวและหมุนรอบตัวเอง ใจกลางมีความร้อนสูงมากจนเกิดปฏิกิริยานิวเคลียร์แบบฟิวชัน กลายเป็นดาวฤกษ์ที่ชื่อว่าดวงอาทิตย์ ส่วนวัสดุที่อยู่รอบๆ มีอุณหภูมิต่ำกว่า รวมตัวตามลำดับชั้นกลายเป็นดาวเคราะห์ทั้งหลาย โคจรรอบดวงอาทิตย์  (ภาพที่ 1) และเศษวัสดุที่โคจรรอบดาวเคราะห์ก็รวมตัวเป็นดวงจันทร์บริวาร
ภาพที่ 1  กำเนิดระบบสุริยะ

โลกในยุคแรกเป็นหินหนืดร้อน ถูกกระหน่ำชนด้วยอุกกาบาตตลอดเวลา องค์ประกอบซึ่งเป็นธาตุหนัก เช่น เหล็กและนิเกิลจมตัวลงสู่แก่นกลางของโลก   ขณะที่องค์ประกอบที่เบากว่า เช่น ซิลิกอน ลอยตัวขึ้นสู่เปลือกนอก ธาตุและสารประกอบที่เบามาก เช่น ไฮโดรเจน คาร์บอนไดออกไซด์ และไอน้ำ พยายามแทรกตัวออกจากพื้นผิวกลายเป็นบรรยากาศ เมื่อโลกเย็นลงเปลือกนอกตกผลึกเป็นแร่และหิน  ไอน้ำในอากาศควบแน่นเกิดฝน น้ำฝนได้ละลายคาร์บอนไดออกไซด์ลงมาสะสมบนพื้นผิว ไหลลงทะเลและมหาสมุทร  สองพันล้านปีต่อมาการวิวัฒนาการของสิ่งมีชีวิต ได้ตรึงแก๊สคาร์บอนไดออกไซด์ในอากาศมาสังเคราะห์ด้วยแสง สร้างอาหารและพลังงาน แล้วปล่อยผลผลิตเป็นแก๊สออกซิเจนออกมา   แก๊สออกซิเจนที่ลอยขึ้นสู่ชั้นบรรยากาศชั้นบน แล้วแตกตัวเป็นออกซิเจนอะตอมเดี่ยว และรวมตัวกับออกซิเจนอะตอมคู่ที่มีอยู่เดิมกลายเป็นแก๊สโอโซน  ซึ่งช่วยป้องกันอันตรายจากรังสีอุลตราไวโอเล็ต   นับตั้งแต่นั้นมาทำให้สิ่งมีชีวิตบนบกก็ทวีจำนวนมากขึ้น ออกซิเจนจึงมีบทบาทสำคัญต่อการเปลี่ยนแปลงบนพื้นผิวโลกในเวลาต่อมา (ภาพที่ 2)  สัดส่วนของสิ่งมีชีวิตเช่นพืชและสัตว์เป็นปัจจัยควบคุมปริมาณคาร์บอนไดออกไซด์และออกซิเจนในบรรยากาศ และควบคุมภาวะเรือนกระจกให้อยู่ในสภาวะสมดุล ท่านสามารถติดตามวิวัฒนาการของโลกได้โดยดูจากธรณีประวัติ 

ภาพที่ 2  วิวัฒนาการของโลก
",""
"873","ระบบโลก (Earth System)","Wed, 2018-03-14 09:21","http://www.stkc.go.th/node/873","วิทยาศาสตร์ฟิสิกส์","http://www.lesa.biz/earth/earth-system","โลกเป็นดาวเคราะห์ที่มีการเปลี่ยนแปลงอยู่ตลอดเวลา (Dynamic Planet) ในอดีตนักวิทยาศาสตร์ศึกษาโลกแบบแยกส่วน นักธรณีวิทยาศึกษาเปลือกโลกที่เป็นของแข็ง นักสมุทรศาสตร์ศึกษาทะเลและมหาสมุทร นักอุตุนิยมวิทยาศึกษาบรรยากาศ นักชีววิทยาศึกษาสิ่งมีชีวิต ขณะที่นักดาราศาสตร์ศึกษาดาวบนท้องฟ้า แต่เมื่อเกิดปรากฏการณ์เช่น เอลนีโญ ซึ่งเป็นปรากการณ์ที่เกี่ยวเนื่องทั้งแผ่นดิน มหาสมุทร บรรยากาศ สิ่งมีชีวิต และพลังงานจากดวงอาทิตย์​ ก็ไม่มีใครหาคำตอบได้  จนกระทั่งไม่กี่ทศวรรษมานี้เอง นักวิทยาศาสตร์ตระหนักได้ว่า การศึกษาการเปลี่ยนแปลงของโลกจะต้องมองโลกให้เป็นระบบ (ภาพที่ 1) อย่างไรก็ตามในการเขียนตำราเรียนจำต้องเรียงแบบอนุกรม นำเสนอโลกทีละภาคส่วน ดังนี้ 



	
	
		ธรณีภาค (Lithosphere) เปลือกโลกในส่วนที่เป็นของแข็ง 
		อุทกภาค (Hydrosphere) น้ำที่ห่อหุ้มโลก 
		อากาศ​ภาค (Atmoshere) บรรยากาศที่ห้อหุ้มโลก 
		ชีวภาค (Biosphere) สิ่งมีชีวิตบนพื้นผิวโลกทั้งบนบกและในมหาสมุทร 
		การเปลี่ยนแปลงสภาวะของโลก (Global Change) การปรับสมดุลพลังงานของโลก
		
		 
	
	


","https://www.stkc.go.th/sites/default/files/stiarticle_images/1520994095.gif"
"846","สั่งนํ้ามูกมีเลือดปน คนเป็นหวัดเจออาการนี้อย่านิ่งเฉย !","Tue, 2018-02-27 15:16","http://www.stkc.go.th/node/846","วิทยาศาสตร์สุขภาพ","https://health.kapook.com/view184323.html","สั่งน้ำมูกมีเลือดปนออกมา อาการนี้อาจไม่ใช่แค่โรคหวัด คัดจมูก เพราะน้ำมูกเป็นเลือดอาจส่อถึงความผิดปกติในโพรงจมูก อวัยวะส่วนลึกที่เราไม่รู้ว่าจะเกิดอะไรขึ้นบ้าง !

          อากาศเปลี่ยนคนเป็นหวัด มีไข้ต่ำ ๆ มีน้ำมูกไหล ดูเป็นความไม่สบายกายที่ไม่ใหญ่โต สามารถหาซื้อยามารับประทานแก้หวัดได้ ทว่าเมื่อไรที่คุณเป็นหวัด คัดจมูก และสั่งน้ำมูกมีเลือดปนออกมา เรื่องนี้ต้องถึงมือหมอนะคะ เพราะน้ำมูกปนเลือดเกิดได้จากหลายสาเหตุเลย ตั้งแต่อาการเจ็บเพราะแผลเล็ก ๆ จนไปถึงมะเร็งก็มี ! 

          ฉะนั้นมาดูกันค่ะว่าอาการเป็นหวัด มีน้ำมูกปนเลือด จะเป็นลางบอกโรคอะไรได้บ้าง

1. มีแผลในจมูก

          แผลในจมูกที่ว่าก็อาจจะเป็นสิว หรือแผลที่เกิดจากรอยถลอกในตอนที่เราใช้มือแคะขี้มูก ซึ่งหากมีอาการเจ็บเล็ก ๆ และมีน้ำมูกปนเลือดออกมาไม่ได้บ่อยนัก ไม่มีอาการปวดใบหน้าร่วมด้วย เคสนี้อาจไม่ต้องถึงมือหมอ เพียงแต่พยายามอย่าแคะ แกะ เกา ในรูจมูกอีก เพื่อเลี่ยงการติดเชื้อ

2. สิ่งแปลกปลอมเข้าจมูก

          เคสนี้มักพบในเด็กเล็กวัยกำลังซน ที่มักจะหยิบของ เช่น เมล็ดผลไม้ เศษยางลบ ลูกปัด ดิน ของเล่นชิ้นเล็ก ๆ หรือเศษกระดาษ เป็นต้น) ใส่ปาก ใส่จมูกตัวเองด้วยความไร้เดียงสา ซึ่งอาจก่อให้เกิดอาการคัดแน่นจมูกอยู่ข้างหนึ่ง และมีน้ำมูกข้นปนเลือด ปนหนองไหลออกจากจมูกข้างที่มีสิ่งแปลกปลอมอยู่ด้านใน ดังนั้นหากผู้ปกครองพบเห็นอาการเหล่านี้จากบุตรหลาน ควรรีบพาเขาไปรักษากับแพทย์

3. เยื่อบุจมูกบวม

          ภาวะเยื่อบุโพรงจมูกบวม เกิดขึ้นได้จากอาการไข้หวัดธรรมดา หรืออาจเป็นสัญญาณบอกโรคไซนัสอักเสบก็เป็นได้ โดยหากสั่งน้ำมูกแรง เยื่อบุโพรงจมูกที่บวมอยู่เป็นแผล เส้นเลือดฝอยในโพรงจมูกแตก อาจมีน้ำมูกปนเลือดออกมาด้วย

          ทั้งนี้ เราสามารถแยกโรคได้ว่า อาการน้ำมูกปนเลือดที่เป็นอยู่ใช่ไข้หวัดธรรมดา หรือเป็นไซนัสอักเสบ ซึ่งหากเป็นเพียงหวัดธรรมดา มีน้ำมูกใส ๆ ปนเลือดในบางที โดยเฉพาะตอนสั่งน้ำมูกแรง ๆ ร่วมกับมีอาการจามบ่อยเมื่ออากาศเปลี่ยน เคสนี้อาจสันนิษฐานได้ว่าเป็นเยื่อบุจมูกบวมจากการแพ้อากาศ แต่ทางที่ดีที่สุดคือพบหมอเพื่อรับยารักษาที่ถูกกับอาการจะดีกว่าค่ะ

          สำหรับคนที่มีอาการน้ำมูกเป็นเลือดปน มีหนองปนน้ำมูกออกมา หายใจมีกลิ่นเหม็น เป็นหวัด ไอ จาม ร่วมกับอาการปวดหน่วง ๆ บริเวณหน้าผากและใต้ตาบ่อย ๆ (เกือบทุกวัน) พร้อมกับน้ำมูกมีเป็นเลือดบ้าง น้ำมูกมีสีเขียวหรือปนหนองบ้าง สันนิษฐานได้เบื้องต้นว่าเป็นไซนัสอักเสบ และควรไปรับการรักษากับแพทย์โดยตรง

4. ริดสีดวงจมูก

          มักพบในผู้ที่มีการอักเสบเรื้อรังของเยื่อบุจมูก จากการติดเชื้อหรือหวัดภูมิแพ้เรื้อรัง เกิดเป็นติ่งเนื้อเมือกขึ้นในโพรงจมูกข้างใดข้างหนึ่ง ทำให้เกิดการอุดกั้นทางเดินหายใจ มีอาการคัดแน่นจมูกตลอดเวลาในโพรงจมูกข้างนั้นเพียงข้างเดียว พูดเสียงขึ้นจมูก

          รวมไปถึงอาจไม่มีความรู้สึกในการรับรู้กลิ่น น้ำมูกออกเป็นหนอง ปนเลือด หรือปวดที่หัวคิ้วหรือโหนกแก้มร่วมด้วย เมื่อใช้ไฟส่องดูในโพรงจมูกข้างนั้น อาจมองเห็นก้อนเนื้อสีขาวใส ซึ่งเคสนี้ต้องทำการรักษาต่อเนื่องกับแพทย์เฉพาะทาง

5. มะเร็งหลังโพรงจมูก

          หากมีอาการแน่นจมูก หายใจไม่ค่อยสะดวก มีน้ำมูกไหลลงคอเรื้อรัง ที่สำคัญมีน้ำมูกปนเลือดบ่อยครั้ง ร่วมกับมีอาการชาที่ใบหน้า มองเห็นภาพซ้อน คลำได้ก้อนบริเวณลำคอ บ่งชัดว่าอาการสั่งน้ำมูกมีเลือดปนของคุณมีเบื้องลึกเบื้องหลังที่น่ากังวล เช่น โรคมะเร็งหลังโพรงจมูก เป็นต้น

          อย่างไรก็ตาม หากมีอาการหวัดเรื้อรัง มีน้ำมูกไม่ว่าจะปนเลือดหรือเป็นสีอื่น แบบไม่ยอมหายสักที อาการนี้ยังไงก็ไม่น่าจะใช่โรคหวัดปกตินะคะ ฉะนั้นอย่านิ่งเฉย ควรรีบไปพบแพทย์เพื่อหาสาเหตุของอาการน้ำมูกมีเลือดปน จะได้รักษาอย่างถูกทาง หายขาดได้จริง ๆ
","https://www.stkc.go.th/sites/default/files/stiarticle_images/1519719368.jpg"
"845","โรค Hereditary Ovalocytosis ความผิดปกติทางพันธุกรรม พบ 1 ในล้านคน !","Tue, 2018-02-27 15:11","http://www.stkc.go.th/node/845","วิทยาศาสตร์การแพทย์","https://health.kapook.com/view188655.html","อีกหนึ่งโรคทางพันธุกรรมที่แสดงอาการน้อยบ้าง มากบ้างในบางคน ทำให้จับจากอาการแสดงได้ค่อนข้างยากจนพลาดการรักษา ทั้งที่โรคนี้รักษาให้หายขาดได้ ด้วยการปลูกถ่ายสเต็มเซลล์

          แม้โรค Hereditary Ovalocytosisหรือภาวะเม็ดเลือดแดงมีรูปร่างผิดปกติ จะเป็นโรคที่ถ่ายทอดทางพันธุกรรมชนิดหายาก พบเพียง 1 ในล้านคนเท่านั้น แต่โรคที่พบได้ยากก็ใช่ว่าจะไม่พบเลย เพราะเราก็เห็นเคสเด็กที่ป่วยด้วยภาวะเม็ดเลือดแดงมีรูปร่างผิดปกติจนต้องขอพื้นที่โซเชียลรณรงค์ให้คนบริจาคสเต็มเซลล์เพื่อทำการรักษาโรค Hereditary Ovalocytosis ให้หายขาดมาแล้ว

          ดังนั้นเพื่อความไม่ประมาทเราจะพาทุกคนมารู้จักโรค Hereditary Ovalocytosis กันค่ะว่า โรค Hereditary Ovalocytosis คืออะไร ภาวะเม็ดเลือดแดงมีรูปร่างผิดปกติอาการเป็นอย่างไร รวมถึงภาวะเม็ดเลือดแดงผิดปกติ รักษาด้วยวิธีไหนได้บ้าง

ภาพเปรียบเทียบเซลล์เม็ดเลือดแดงปกติ VS เซลล์เม็ดเลือดแดงรูปรี



โรค Hereditary Ovalocytosis คืออะไร

          โรค Hereditary Ovalocytosis คือ ภาวะเม็ดเลือดแดงมีรูปร่างผิดปกติไป โดยในเซลล์เม็ดเลือดแดงของผู้ป่วยโรคนี้จะพบว่า เม็ดเลือดแดงมีรูปร่างกลมรีเหมือนรูปไข่สูงถึง 50-90% ของเซลล์เม็ดเลือดแดงทั้งหมด โดยอาจปะปนอยู่ในเซลล์เม็ดเลือดแดงปกติที่มีรูปร่างกลมแบนและเว้าตรงกลาง ซึ่งโรค Hereditary Ovalocytosis ก็จัดเป็นโรคที่ถ่ายทอดทางพันธุกรรม โดยมีโอกาสพบความผิดปกติได้ค่อนข้างน้อยมาก เพียง 1 ในล้านคนเท่านั้น

โรค Hereditary Ovalocytosis เกิดจากอะไร

          ภาวะเม็ดเลือดแดงมีรูปร่างผิดปกติโดยเป็นรูปไข่ เกิดจากความผิดปกติของโปรตีนที่ทำหน้าที่เป็นโครงสร้างของเยื่อหุ้มเซลล์เม็ดเลือดแดง จัดเป็นโรคทางพันธุกรรมที่เกิดจากความผิดปกติของยีน โดยโรค Hereditary Ovalocytosis เป็นการถ่ายทอดทางพันธุกรรมชนิดยีนเด่น (Autosomal Dominant) เป็นส่วนมากดังนั้นผู้ป่วยโรค Hereditary Ovalocytosis ก็มีโอกาสถ่ายทอดความผิดปกติของยีนไปยังบุตรได้เช่นกัน โดยโอกาสที่บุตรจะมีความผิดปกติจะมีอัตราอยู่ที่ 1 ใน 2 ของการตั้งครรภ์แต่ละครั้ง

          ทั้งนี้ถ้าบิดาและมารดามีภาวะเม็ดเลือดแดงผิดปกติด้วยกันทั้งคู่ (ไม่ว่าจะเป็นเม็ดเลือดแดงป่องหรือเม็ดเลือดแดงรูปรี) โอกาสจะมีบุตรที่มีความผิดปกติของเซลล์เม็ดเลือดแดงเหมือนบิดาและมารดาจะอยู่ที่ 1 ใน 2 ต่อการตั้งครรภ์แต่ละครั้ง นอกจากนี้ยังมีความเสี่ยงที่บุตรจะมีความผิดปกติของยีนจากทั้งบิดาและมารดาเป็น 1 ใน 4 ของการตั้งครรภ์แต่ละครั้ง ซึ่งหากบุตรได้รับยีนผิดปกติไปทั้ง 2 แบบ บุตรจะป่วยด้วยโรคที่มีอาการรุนแรงขึ้นด้วย

โรค Hereditary Ovalocytosis อาการเป็นอย่างไร

          ผู้ป่วยโรค Hereditary Ovalocytosis หรือผู้ที่มีภาวะเม็ดเลือดแดงรูปรีมักจะมีอาการแสดงของโรคที่หลากหลาย ขึ้นอยู่กับความรุนแรงของยีนที่ผิดปกติไป ซึ่งส่วนใหญ่อาการของโรค Hereditary Ovalocytosis ผู้ป่วยจะมีอาการซีดเล็กน้อยถึงปานกลาง ไม่มีอาการตาเหลือง ตัวเหลืองมากจนเกินไป คล้ายกับอาการธาลัสซีเมียค่อนข้างมาก การวินิจฉัยโรคจึงอาจมีความสับสนระหว่างโรคธาลัสซีเมียกับโรค Hereditary Ovalocytosis เกิดขึ้นด้วย หรือบางเคสผู้ป่วยอาจเป็นทั้งโรค Hereditary Ovalocytosis และธาลัสซีเมียในคนเดียวกัน

          อย่างไรก็ตามผู้ป่วยโรค Hereditary Ovalocytosis ที่มีอาการรุนแรง มักจะพบภาวะซีดมาก ร่วมกับมีอาการอ่อนเพลีย เป็นเด็กโตช้า ถ้าตรวจลึก ๆ อาจพบอาการม้ามโต หรือตรวจเจอนิ่วในถุงน้ำดีได้ ส่วนในเคสหนัก ๆ ที่เข้าข่ายอันตรายก็มีภาวะเลือดเป็นกรด ส่งผลให้ไตวายจนอาจเสียชีวิตได้เลยทีเดียว
ภาพเด็ก


โรค Hereditary Ovalocytosis รักษาได้ไหม

          ภาวะเม็ดเลือดแดงผิดปกติรักษาได้หลายวิธี ขึ้นอยู่กับอาการของผู้ป่วย โดยการรักษาสามารถทำได้ดังนี้ค่ะ

          - ให้โฟเลทเสริมเพื่อช่วยให้ร่างกายผู้ป่วยสร้างเม็ดเลือดแดงใหม่

          - ให้เลือดแดงเมื่อผู้ป่วยมีภาวะซีด 

          - หากพบภาวะม้ามโต แพทย์อาจทำการตัดม้าม ซึ่งกรณีนี้ต้องเฝ้าระวังภาวะแทรกซ้อนอื่น ๆ อย่างใกล้ชิด เพราะหากติดเชื้อหรือมีไข้ ผู้ป่วยจะมีอาการซีดมากขึ้นเป็นครั้ง ๆ ได้ค่ะ

          - ปลูกถ่ายสเต็มเซลล์ เพื่อให้เซลล์ใหม่เข้าไปทำหน้าที่แทนเซลล์ผลิตเม็ดเลือดในไขกระดูกชุดเดิมที่มีความผิดปกติ ซึ่งการรักษาด้วยการปลูกถ่ายสเต็มเซลล์จะช่วยให้ร่างกายผู้ป่วยค่อย ๆ ฟื้นตัว และมีโอกาสหายขาดจากโรค Hereditary Ovalocytosis ได้ในที่สุด

          - บริจาคเต็มเซลล์

          อย่างไรก็ตาม โรค Hereditary Ovalocytosis สามารถป้องกันได้ในกรณีที่ผู้ป่วยรู้ตัวว่าตัวเองมีความผิดปกติของยีน ซึ่งอาจถ่ายทอดโรคนี้ทางพันธุกรรมให้กับลูกได้ ซึ่งในเคสแบบนี้คุณพ่อและคุณแม่ควรต้องตรวจร่างกายอย่างละเอียด รวมทั้งควรมีการวางแผนครอบครัวและควรได้รับคำแนะนำจากแพทย์หากต้องการมีบุตร
","https://www.stkc.go.th/sites/default/files/stiarticle_images/1519719062.jpg"
"844","เว็บไซต์กรมอนามัย เผยให้ผลไม้สีแดง แทนช็อกโกแล็ต เพื่อคนรักสุขภาพดี","Tue, 2018-02-27 15:02","http://www.stkc.go.th/node/844","วิทยาศาสตร์สุขภาพ","https://www.it24hrs.com/2018/apple-chocolate-valentine-gift-good-health/","แพทย์หญิงอัมพร เบญจพลพิทักษ์รองอธิบดีกรมอนามัย เปิดเผยว่า ในช่วงวันวาเลนไทน์หรือวันแห่งความรัก คู่รักนิยมมอบของขวัญแทนใจให้กันรวมถึงของขวัญให้คนที่เราเคารพรักหรือคนในครอบครัว และสำหรับวันแห่งความรักปีนี้ กรมอนามัยขอแนะนำทางเลือกที่มีคุณค่าทางโภชนาการด้วยการมอบกระเช้าผลไม้สีแดง ซึ่งนอกจากจะมีสีสันที่สื่อถึงความรักแล้วยังอุดมไปด้วยใยอาหาร วิตามิน แร่ธาตุ และสารพฤกษเคมีที่มีคุณประโยชน์มากมาย อาทิ แอปเปิ้ลแดง มีใยอาหารสูงช่วยในการขับถ่าย ช่วยลดคอเลสเตอรอลมีฟลาโวนอยด์ช่วยต้านอนุมูลอิสสระ สตอเบอร์รีมีวิตามินซีค่อนข้างมาก มีสารช่วยควบคุมความดันเลือด ชะลอการอุดตันของหลอดเลือดหัวใจ องุ่นแดงและองุ่นดำมีสารแอนโทไซยานิน มีฤทธิ์ต้านอนุมูลอิสระลดการเกิดไขมันอุดตันในหลอดเลือด ชมพู่ทับทิมจันทร์มีสารไลโคพีนที่เป็นสารต้านอนุมูลอิสระช่วยลดปริมาณไขมันในเลือดนอกจากจะเป็นการให้ของขวัญแทนใจแล้วยังเป็นการมอบสุขภาพที่ดีแก่กันอีกด้วย

“สำหรับผู้ที่ยังคงนิยมมอบช็อกโกแลตมอบให้กันในวันวาเลนไทน์นั้นควรเลือกดาร์กช็อกโกแลตซึ่งทำจากโกโก้แมสและโกโก้บัตเตอร์ที่มีโกโก้แมสร้อยละ70ขึ้นไป ในดาร์กช็อกโกแลตจะมีฟลาโวนอยด์ซึ่งเป็นสารต้านอนุมูลอิสระมาก ช่วยเสริมสร้างสุขภาพของหัวใจ ช่วยให้โลหิตไหลเวียนดีขึ้น และยังช่วยลดอาการอุดตันของหลอดเลือดอีกด้วย แต่จะมีราคาจะสูงกว่าช็อคโกแลตทั่วไปและยังคงให้พลังงานสูง ยังคงต้องควบคุมปริมาณการกินควรแบ่งกินเพียงเล็กน้อยส่วนมิลค์ช็อกโกแลตจะกินง่าย อร่อยกว่า เนื่องจากมีเนื้อโกโก้น้อยกว่า และจะมีรสหวานมากกว่า เพราะมีส่วนผสมของนมผงหรือนมข้นด้วย คอมพาวด์ช็อกโกแลตหรือช็อกโกแลตโคตติ้ง (chocolate coating)ช็อกโกแลตชนิดนี้ใช้ไขมันพืชแทนโกโก้บัตเตอร์ทำให้รสชาติและเนื้อสัมผัสไม่เหมือนช็อกโกแลตที่มีคุณภาพดี
ช็อกโกแลตขาว เป็นช็อกโกแลตที่ไม่มีผงโกโก้เลย จึงเป็นสีขาวและมีไขมันโกโก้ไม่ต่ำกว่าร้อยละ 20ช็อคโกแลตทุกชนิดหากกินในปริมาณที่มากเกินไปและกินติดต่อกันเป็นประจำก็จะส่งผลให้เกิดโรคอ้วน เบาหวาน ความดันโลหิตสูงได้เนื่องจากช็อกโกแลตเป็นอาหารที่ให้ความหวานสูงมาก ประกอบด้วยน้ำตาลซูโครส และฟรุกโตส ถึงร้อยละ 90 และช็อกโกแลต 1 แท่งใหญ่ 100 กรัมให้พลังงานถึง500 กิโลแคลอรี่ หรือเท่ากับข้าวประมาณ6 ทัพพี จึงควรควบคุมปริมาณให้พอเหมาะ เช่น ในหนึ่งวันไม่ควรกินช็อกโกแลตเกินครึ่งแท่ง และต้องออกกำลังกายเผาผลาญพลังงานส่วนเกิน เพราะช็อกโกแลตครึ่งแท่งต้องออกกำลังกายด้วยการเดินเร็ว 45 นาที หรือว่ายน้ำ 15 นาที จึงจะเผาผลาญพลังงานได้หมด” รองอธิบดีกรมอนามัย กล่าว
","https://www.stkc.go.th/sites/default/files/stiarticle_images/1519718570.jpg"
"843","Paloalto ออกเตือน หลังพบคนไทยคลิกลิงก์อันตราย แพร่มัลแวร์ขุดเงินดิจิทัล Monero มากที่สุดในโลก","Tue, 2018-02-27 14:59","http://www.stkc.go.th/node/843","วิศวกรรมไฟฟ้า อิเล็กทรอนิกส์และสารสนเทศ","https://www.it24hrs.com/2018/malware-warning-find-monero/","บริษัท Paloalto ได้เปิดเผยการพบลิงก์อันตรายซึ่งใช้สำหรับแพร่กระจายมัลแวร์กว่า 250 ตัวอย่าง ที่ใช้ขุดเหรียญ Monero ซึ่งเป็นสกุลเงินหนึ่งของเงินดิจิทัลประเภท Cryptocurrency พบว่ามีผู้คนคลิกลิงก์ดังกล่าวมากกว่า 15 ล้านครั้ง ประเทศไทยคลิกมากที่สุดในโลก โดยคลิกมากถึง 3.5 ล้านครั้ง

 

โดยรูปแบบการโจมตี ผู้ประสงค์ร้ายใช้เว็บไซต์ที่ให้บริการย่อลิงก์ เช่น Bitly หรือ Adfly ในการสร้างลิงก์สำหรับเผยแพร่มัลแวร์ หากเหยื่อคลิกลิงก์จะส่งผลให้ไฟล์ที่เป็นมัลแวร์ถูกดาวน์โหลดลงในเครื่อง โดยชื่อไฟล์ที่พบ เป็นลักษณะชื่อของผู้ให้บริการอัปโหลดไฟล์ ตามด้วยหมายเลข เช่น [RapidFiles]_2343.exe หรือ [File4org]_421064.exe

หากเหยื่อคลิกรันไฟล์ดังกล่าว จะส่งผลให้มัลแวร์ทำงาน โดยลักลอบใช้การประมวลผล CPU เพื่อขุดเหรียญ ทำให้เครื่องคอมพิวเตอร์ทำงานช้าลง โดยการขุดนั้นมีหลากหลายรูปแบบ เช่น การที่เว็บไซต์ต่างๆ แอบแฝงโค้ดสำหรับขุดเงิน เพียงแค่เหยื่อเข้าเว็บไซต์ก็จะถูกใช้เครื่องในการขุดเงินทันที

ดังนั้นผู้ใช้จึงควรระมัดระวังไฟล์ต่าง ๆ ที่ดาวน์โหลดจากเครือข่ายอินเทอร์เน็ต โดยเฉพาะหากต้องการดาวน์โหลดไฟล์งานต่าง ๆ เช่น เอกสาร เพลง หากไฟล์ที่ดาวน์โหลดมานั้น เป็นสกุล exe ไม่ควรคลิกรันในระบบเด็ดขาด หรือไม่ควรเปิดไฟล์ลักษณะนี้
","https://www.stkc.go.th/sites/default/files/stiarticle_images/1519718390.jpg"
"842","10 เทรนด์ทำนายภัยมืด Cyber Security ปี 2018","Tue, 2018-02-27 14:55","http://www.stkc.go.th/node/842","วิศวกรรมศาสตร์และเทคโนโลยี","https://www.it24hrs.com/2018/cybersecurity-predictions-2018/","เมื่อโลกกำลังก้าวเข้าสู่ยุคที่อินเทอร์เน็ตเชื่อมต่อกับทุกสิ่ง Internet of Things หรือ IoT ยกตัวอย่างเช่นเช่น กล้องวงจรปิด สมาร์ตทีวี หรือเครื่องใช้ไฟฟ้าที่เชื่อมต่ออินเทอร์เน็ตได้ก็เริ่มมีออกมาให้เห็นกัน แน่นอน ด้วยทุกสิ่งเชื่อมต่ออินเทอร์เน็ตได้ ย่อมหมายถึงโอกาสที่จะเกิดการแฮกโจมตีโดยอาชญากรไซเบอร์ผ่านทางช่องโหว่ที่ขาดการป้องกัน ก็เริ่มมีแผนให้เห็นโดยเฉพาะการแฮกอุปกรณ์เหล่านี้

บริษัทผู้นำด้านการรักษาความมั่นคงปลอดภัยไซเบอร์ระดับโลกอย่าง Symantec ได้คาดการณ์ภัยคุกคามที่จะเกิดขึ้นในปี 2018 ว่าอุปกรณ์ IoT และ Blockchain จะถูกจับตามองจากอาชญากรไซเบอร์ ทั้งยังระบุว่าอาชญากรจะใช้ AI และ Machine Learning เป็นเครื่องมือโจมตี และมีโอกาสที่เราจะได้เห็นการต่อสู้กันของ AI ฝั่งอาชญากรกับ AI ฝั่งความมั่นคงปลอดภัย

10 เทรนด์ทำนายภัยมืด Cyber Security ปี 2018

 


	เงินดิจิทัลเป็นเป้าโจมตี แม้ Blockchain จะมีการนำไปใช้ในด้านอื่น ๆ นอกเหนือจากเรื่องเงินดิจิทัล แต่เรื่องเงินที่แลกเปลี่ยนบน Blockchain และกระเป๋าเงินอิเล็กทรอนิกส์คือเป้าหมายของอาชญากรไซเบอร์ เหยื่อจะโดนหลอกให้ติดตั้งโปรแกรมขุดเหรียญในคอมพิวเตอร์และอุปกรณ์โมบาย และลักลอบนำพลังในการประมวลผลบนเครื่องที่ติดตั้งโปรแกรมไปใช้ในการก่ออาชญากรรมไซเบอร์ที่มีความรุนแรงขึ้น
	AI และ Machine Learning จะถูกใช้เป็นเครื่องมือโจมตี โดยปกติแล้วเทคโนโลยี AI และ Machine Learning จะใช้ในการป้องกันและตรวจจับภัยคุกคาม แต่สถานการณ์นี้จะเปลี่ยนไปในปี 2561 เพราะกลุ่มอาชญากรไซเบอร์จะนำ AI และ Machine Learning มาประยุกต์ใช้ในการโจมตี และเป็นปีแรกที่เราจะเห็น AI ต่อสู้กับ AI ในบริบทของความมั่นคงปลอดภัยไซเบอร์ โดยอาชญากรไซเบอร์จะใช้ AI ในการโจมตีและลอบแฝงเข้าไปในเครือข่ายของเหยื่อหลังจากสามารถเจาะเข้าสู่ระบบ ซึ่งโดยปกติจะต้องใช้เวลาและคนจำนวนมาก
	การโจมตี Supply Chain กลายเป็นกระแสหลัก การโจมตี Supply Chain ไม่ใช่เรื่องใหม่ และเป็นการโจมตีที่ได้ผลเสมอ เพราะโจมตีผ่านคู่ค้าหรือพาร์ตเนอร์องค์กร ปัจจุบันมีข้อมูลสำคัญและกระบวนการมากมายบน Supply Chain อาชญากรไซเบอร์อาจเจาะข้อมูลผ่านคู่ค้าเพราะง่ายกว่าการเจาะเข้าระบบบริษัทใหญ่โดยตรง
	มัลแวร์ไร้ไฟล์และที่เป็นลักษณะไฟล์ขนาดเล็กจะพุ่งสูงขึ้น ในระยะเวลา 2 ปีที่ผ่านมามีจำนวนมัลแวร์ไร้ไฟล์และมัลแวร์ที่เป็นลักษณะไฟล์ขนาดเล็กเพิ่มขึ้นอย่างต่อเนื่อง โซลูชันที่สามารถที่จะระบุการโจมตียังมีจำกัด และไม่สามารถตรวจจับมัลแวร์ไร้ไฟล์ได้ในทันที ซึ่งจะกลายภัยคุกคามและพุ่งสูงขึ้นในปี 2561 นี้
	องค์กรจะยังคงวุ่นวายกับ Security ของ Software-as-a-Service (SaaS) เป็นปัญหาที่องค์กรต้องเจอต่อไปในปี 2018 เพราะส่วนใหญ่อาศัยเครื่องมือดิจิทัลเพิ่มความคล่องตัวให้ธุรกิจในการทำ Digital Transformation และเคลื่อนย้ายข้อมูลไปไว้บนคลาวด์ ก่อให้เกิดความท้าทายด้านความมั่นคงปลอดภัย เช่น การควบคุมการเข้าถึงข้อมูล การควบคุมข้อมูล การติดตามพฤติกรรมของผู้ใช้ และการเข้ารหัสข้อมูลระหว่างแอปพลิเคชัน SaaS นอกจากนี้ยังมีกฎหมายคุ้มครองข้อมูลส่วนบุคคลฉบับใหม่ที่จะส่งผลทั่วโลก และมีผลกระทบที่สำคัญในแง่ของบทลงโทษและที่สำคัญกว่าคือความเสียหายต่อชื่อเสียงขององค์กร
	องค์กรจะยังคงต่อสู้กับ Security ของ Infrastructure-as-a-Service (IaaS) แม้ IaaS จะเปลี่ยนวิถีระบบการทำงานเดิมอย่างสิ้นเชิง โดยเพิ่มความคล่องตัว ความสามารถในการสร้างสรรค์นวัตกรรม และความมั่นคงปลอดภัย แต่ความผิดพลาดเพียงเล็กน้อยอาจส่งผลให้เกิดการรั่วไหลของข้อมูลจำนวนมหาศาล และทำให้ทั้งระบบหยุดทำงานได้ และเนื่องจากการควบคุมแบบเดิมไม่ได้เหมาะกับสิ่งแวดล้อมที่อยู่บนระบบคลาวด์ การเพิกเฉยต่อการควบคุมแบบใหม่จะนำไปสู่การโจมตีมากขึ้นในปี 2561 ซึ่งจะทำให้องค์กรต้องดิ้นรนเปลี่ยนโปรแกรมด้านความมั่นคงปลอดภัยเพื่อให้ IaaS ทำงานได้อย่างมีประสิทธิภาพ
	โทรจันการเงินจะยังคงสร้างความเสียหายมากกว่ามัลแวร์เรียกค่าไถ่ โดยเปลี่ยนจากโจมตีบนคอมพิวเตอร์ มาโจมตีผ่านมือถือที่มีประสิทธิภาพในการป้องกันภัยน้อยกว่า ซึ่งคาดว่าจะทำให้คนร้ายแสวงหากำไรได้มากขึ้นและสร้างความเสียหายได้มากกว่ามัลแวร์เรียกค่าไถ่ (Ransomware)
	อุปกรณ์เครื่องใช้ IoT ราคาแพงภายในบ้านจะถูกเรียกค่าไถ่ แฮกเกอร์กำลังขยายการโจมตีด้วยมัลแวร์เรียกค่าไถ่ไปสู่ IoT ที่เชื่อมต่อกับอุปกรณ์เครื่องใช้ราคาแพงภายในบ้านซึ่งเพิ่มขึ้นจำนวนมาก ไม่ว่าจะเป็นสมาร์ตทีวี ของเล่นอัจฉริยะ หรืออุปกรณ์อัจฉริยะต่าง ๆ ซึ่งผู้ใช้ไม่ได้ตระหนักในเรื่องนี้
	อุปกรณ์ IoT จะถูกยึดครองและใช้เป็นฐานในการโจมตี DDoS โดยใช้ประโยชน์จากการตั้งค่าความมั่นคงปลอดภัยที่ไม่เข้มงวดและขาดการจัดการที่เหมาะสมของอุปกรณ์ IoT ภายในบ้าน โดยสามารถใช้การโจมตีเข้าควบคุมอุปกรณ์ด้วยการป้อนเสียง ภาพ หรือข้อมูลปลอมอื่น ๆ เพื่อสั่งให้อุปกรณ์เหล่านั้นทำตามคำสั่งของอาชญากรโจมตีลักษณะ DDoS ส่งผลให้ระบบที่เป็นเป้าหมายให้บริการช้าลง หรือหยุดให้บริการ
	อุปกรณ์ IoT จะเปิดช่องทางเชื่อมต่ออย่างถาวรกับเน็ตเวิร์กภายในบ้าน จากการไม่ตระหนักถึงผลกระทบด้านความมั่นคงปลอดภัยไซเบอร์ของอุปกรณ์ IoT ภายในบ้าน ละทิ้งการตั้งค่ามาตรฐาน และไม่อัปเดตซอฟต์แวร์สม่ำเสมอเหมือนการใช้คอมพิวเตอร์ การเปิดช่องทางอย่างถาวรคือ ไม่ว่าจะแก้ไขโดยการล้างเครื่องหรือปกป้องคอมพิวเตอร์เท่าไร ผู้โจมตีก็ยังสามารถเข้าถึงเน็ตเวิร์กและระบบต่าง ๆ ผ่านช่องทางลับที่ถูกสร้างไว้


Symantecได้เสนอคำแนะนำสำหรับบริษัทและองค์กรว่า


	ให้นำ AI และ Machine Learning มาใช้เป็นเครื่องมือสำคัญในการป้องกันภัยไซเบอร์
	หาทางใช้เครื่องมือประสิทธิภาพสูงขึ้นเพื่อตรวจจับมัลแวร์ไร้ไฟล์ได้
	ต้องมียุทธศาสตร์ด้านความมั่นคงปลอดภัย IoT ที่ชัดเจนหากองค์กรจะใช้อุปกรณ์ IoT มาเป็นส่วนหนึ่งในองค์กร
	อบรมสร้างความตระหนักด้านภัยคุกคามเสมอ เช่น ลักษณะสำคัญของสแปม อีเมลที่ไม่ควรคลิก การจัดเก็บข้อมูลให้เหมาะสม ฯลฯ


การดูแลเรื่องความมั่นคงปลอดภัยไซเบอร์เป็นเรื่องที่ผู้ใช้บริการเชื่อมต่ออินเทอร์เน็ต ไม่ว่าจะผ่านสมาร์ทโฟนหรือคอมพิวเตอร์ส่วนบุคคล หรือองค์กรต่าง ๆ ต้องให้ความสำคัญ รวมไปถึงติดตามความเคลื่อนไหวด้านเทคโนโลยีด้านความมั่นคงปลอดภัยไซเบอร์อย่างใกล้ชิด เพื่อช่วยลดความเสี่ยงจากภัยคุกคาม ซึ่งมีวิธีการแปลก ๆ ใหม่ ๆ เกิดขึ้นเรื่อย ๆ ซึ่งเราจำเป็นต้องเรียนรู้และร่วมมือกันดูและป้องกัน เพื่อสร้างสังคมดิจิทัลที่มีความมั่นคงปลอดภัยมากที่สุด
","https://www.stkc.go.th/sites/default/files/stiarticle_images/1519718119.jpg"
"841","จับตา 8 เทรนด์ E-Commerce มาแรงในปี 2018","Tue, 2018-02-27 14:52","http://www.stkc.go.th/node/841","วิศวกรรมศาสตร์และเทคโนโลยี","https://www.it24hrs.com/2018/8-trends-e-commerce-2018-etda/","ยุคนี้การช้อปปิ้งก็เปลี่ยนไป การซื้อของก็สามารถซื้อได้โดยไม่ต้องออกจากบ้าน ไม่ต้องนั่งรถฝ่ารถติด และสะดวกง่ายแค่ปลายนิ้วผ่านทางอินเทอร์เน็ตด้วยเทคโนโลยีมีการเปลี่ยนแปลงมากและรวดเร็ว จนหลายธุรกิจขยับปรับตัวเข้าหาโลกออนไลน์กันมากขึ้น โดยเฉพาะ E-Commerce ต่างงัดกลยุทธ์พัฒนานวัตกรรมตอบสนองความต้องการของผู้ซื้อแบบ Real-time เลยทีเดียว ดังนั้นรู้เทรนด์ e-commerce จึงมองข้ามไม่ได้เลย

8 เทรนด์ E-Commerce ที่จะเกิดขึ้นในปี 2018 ที่ผู้ประกอบการออนไลน์ต้องรู้ ปรับตัว รับมือ

1. ปรากฏการณ์ Micro-Moments ช่วงเวลาแว้บเดียว ส่งผลต่อยอดขายมหาศาล เมื่อลูกค้าเกิดความรู้สึกอยากซื้ออยากรู้ และต้องการได้รับการตอบสนองในทันทีเมื่อค้นหาบนสมาร์ตโฟน ผู้ประกอบการอีคอมเมิร์ซ จึงต้องทำอย่างไรก็ได้ ให้สินค้าตนเองไปอยู่ในจุดจุดนั้นเมื่อลูกค้ากำลังมองหา และพร้อมให้บริการได้โดยทันที
2. VR & AR VR (Virtual Reality) และ AR (Augmented Reality) ด้วยศักยภาพในการ “วาร์ป” การรับรู้ของผู้ใช้เข้าไปยังอีกโลกหนึ่ง โดยได้รับการเรนเดอร์ด้วยคอมพิวเตอร์กราฟิกอย่างสวยงามสมจริง เปิดโอกาสให้ลูกค้าเข้าถึงร้านค้าอีคอมเมิร์ซด้วยความแปลกใหม่ เปรียบเสมือนการทัวร์เสมือนจริง และนำเสนอโดยโมเดล 3 มิติ เพื่อให้ลูกค้าสามารถดูสินค้าได้โดยละเอียดกว่ารูปแบบเดิม ๆ และจะนิยมมากขึ้นในปี 2561 อย่างแน่นอน
3. แอป Messenger และ AI Chatbot ที่มีบทบาทมากขึ้น ต่อไปนี้แอป Messenger และ AI Chatbot จะมีบทบาทในตลาดอีคอมเมิร์ซมากขึ้น ซึ่งจะเป็นส่วนช่วยยกระดับการบริการลูกค้าและตอบสนองได้แบบทันที โดยที่เราไม่จำเป็นต้องเฝ้าอยู่ที่หน้าจอ แถมยังสามารถแนะนำสินค้า ส่วนลดต่าง ๆ ได้อีกด้วย ดังนั้นในปี 2561 Chatbot จะมีส่วนร่วมอยู่ในทุก ๆ แอปพลิเคชันของอีคอมเมิร์ซด้วย
4. Personalized Shopping Experience การตลาดที่เลือกได้ ขายของตรงคน สินค้าตรงใจ ปัจจุบันผู้ค้าหลายรายต่างทำ Personalized Shopping กันแล้ว โดยเก็บข้อมูลความสนใจของลูกค้าแต่ละคน รวมถึงพฤติกรรมการค้นหาสินค้าและประวัติการซื้อก่อนหน้านั้น แล้วนำเสนอสินค้าที่เข้ากับความสนใจของลูกค้าเหล่านั้น เมื่อเข้าสู่ปี 2561 เราจะเห็นการทำการตลาดแบบนี้มากขึ้น ทุกแพลตฟอร์มจะสามารถตอบสนองต่อลูกค้าแต่ละคนได้แตกต่างกันออกไป
5. ระบบสั่งงานด้วยเสียง เช่น Apple Siri, Amazon Alexa, Google Assistant นั้นจะได้รับความนิยมมากขึ้นเรื่อย ๆ ระบบสั่งการด้วยเสียงเพื่อพูดคุยกับผู้ช่วยเหล่านี้ได้มีการนำมาใช้เป็นวิธีเพื่อค้นหาสินค้า หรือเช็กยอดเงิน รวมถึงการโอนเงินชำระสินค้าได้ด้วยเช่นกัน
6. Omni Channel Marketing อนาคตของร้านค้าปลีก เป็นการนำ Cross-Channel มาปรับปรุงโดย Integrate ข้อมูลของช่องทางต่าง ๆ และ Back Office กันอย่างสมบูรณ์ นอกจาก Integrate ข้อมูลแล้ว ทางร้านค้าต้อง Integrate Business Operations เข้าด้วยกันทั้งหมดเพื่อที่จะตอบสนองความพอใจของลูกค้า เช่น ลูกค้าเข้าไปเลือกเสื้อผ้าผ่านอีคอมเมิร์ซ และต้องการไปเอาสินค้าที่สาขา ระบบจะทำการตรวจสอบสต็อกสาขาที่มี และให้ลูกค้าเลือกสาขาที่ใกล้ที่สุด เมื่อลูกค้าเข้าไปถึงร้าน พนักงานจะดึงข้อมูลเสื้อผ้าที่ลูกค้าต้องการพร้อมทั้งวิเคราะห์พฤติกรรมการซื้อสินค้า นำไปสู่การเสนอสินค้าอื่นๆ เพื่อเพิ่มโอกาสในการขาย ทำให้ลูกค้าพึงพอใจและกลับมาซื้อสินค้าใหม่ ความน่าสะพรึงกลัวของ Omni Channel ในยุคใหม่นั้นก็คือ สามารถตรวจจับพฤติกรรมของลูกค้าได้อย่างทะลุทะลวง เราคงมีโอกาสได้เห็น เทคโนโลยีใหม่ ๆ ของ Omni Channel ออกมาอีกมากในปี 2018 อย่างแน่นอน
7. Delivery Trend ส่งเร็วขายรวย แนวโน้มการขยายตัวในปี 2561 คือ การเพิ่มขึ้นของตัวเลือกการจัดส่งที่รวดเร็ว ช่วยให้ผู้ซื้อได้รับสินค้าของพวกเขาในวันถัดไป หรือแม้แต่วันที่ซื้อโดยทันที SMEs รายใดสามารถตอบโจทย์ลูกค้าด้วยการเดลิเวอรี่สินค้า และบริการตามออเดอร์ที่ต้องการได้ ไม่ว่าจะเป็นอาหารการกิน ข้าวของเครื่องใช้ หรือแม้แต่สิ่งมีชีวิต!! ธุรกิจย่อมมีแต่ “บวก” เพิ่ม ทั้งรายได้ กำไร และความพึงพอใจของลูกค้า ที่ถึงจะมีเงินก็ซื้อหาที่ไหนไม่ได้
8. Big Data Trend เมื่อมีอุปกรณ์ต่ออินเทอร์เน็ตมากขึ้น ข้อมูลก็จะมากขึ้น แม่นยำขึ้น หลายรูปแบบ และเพิ่มขึ้นอย่างรวดเร็ว ทุกความเคลื่อนไหวของลูกค้าได้รับการบันทึกและกลายเป็นข้อมูลขนาดใหญ่ที่เหล่าผู้ประกอบการต่างใช้เพื่อเรียนรู้พฤติกรรม และความคิดของกลุ่มลูกค้าตัวเอง ดังนั้นต่อไปใครที่สามารถนำข้อมูลมหาศาลเหล่านี้มาวิเคราะห์ได้ก็จะได้เปรียบเหนือคู่แข่งอย่างแน่นอน
","https://www.stkc.go.th/sites/default/files/stiarticle_images/1519717957.jpg"
"840","ปรากฏการณ์ดอปเปลอร์","Tue, 2018-02-27 13:46","http://www.stkc.go.th/node/840","วิทยาศาสตร์ฟิสิกส์","http://www.lesa.biz/astronomy/light/doppler-effect","ปรากฏการณ์ดอปเปลอร์ (Doppler Effect) เป็นปรากฏการณ์ธรรมชาติที่เกี่ยวกับการเปลี่ยนแปลงความยาวคลื่น เนื่องจากความสัมพัทธ์ระหว่างทิศทางการเคลื่อนที่ของแหล่งกำเนิดกับผู้สังเกตการณ์ ขณะที่แหล่งกำเนิดคลื่นเคลื่อนที่เข้าหา ผู้สังเกตการณ์จะสังเกตเห็นความยาวคลื่นสั้นลง (ความถี่สูงขึ้น) และเมื่อแหล่งกำเนิดคลื่นเคลื่อนที่ออก ผู้สังเกตการณ์จะสังเกตเห็นความยาวคลื่นเพิ่มขึ้น (ความถี่ต่ำลง) ตัวอย่างเช่น เมื่อรถตำรวจเปิดไซเรนวิ่งเข้ามาหาเรา เราจะได้ยินเสียงไซเรนสูงขึ้น และเมื่อรถคันนั้นเคลื่อนที่ผ่านเราออกไป ก็จะได้ยินเสียงไซเรนต่ำลง

ภาพที่ 1 ปรากฏการณ์ดอปเปลอร์


 

พิจารณาภาพที่ 1  เมื่อวัตถุเคลื่อนที่จากตำแหน่งที่ 1 ไปยังตำแหน่งที่ 4 ผู้สังเกตการณ์ที่อยู่ด้านซ้ายมือจะมองเห็นวัตถุจะมีความยาวคลื่นสั้นลง ส่วนผู้สังเกตที่อยู่ด้านขวามือจะมองเห็นวัตถุมีความยาวคลื่นมากขึ้น อย่างไรก็ตาม ปรากฏการณ์ดอปเลอร์จะมีผลเฉพาะเมื่อวัตถุเคลื่อนที่เข้าและออกจากผู้สังเกตการณ์ในแนวสายตาเท่านั้น หากวัตถุเคลื่อนที่ในแนวตั้งฉากกับแนวสายตาของผู้สังเกตการณ์ ก็จะไม่มีผลใดๆ ทั้งสิ้น  

        เราเรียกปรากฏการณ์ที่วัตถุเคลื่อนที่เข้าหาผู้สังเกตการณ์แล้วความยาวคลื่นสั้นลงว่า การเลื่อนทางน้ำเงิน  (Blueshift) และเรียกปรากฏการณ์ที่วัตถุเคลื่อนที่ออกจากผู้สังเกตการณ์แล้วความยาวคลื่นจะมากขึ้นว่า การเลื่อนทางแดง (Redshift)   คริสเตียน ด็อปเปลอร์ นักวิทยาศาสตร์ชาวออสเตรีย ได้ค้นพบหลักการนี้ในปี ค.ศ.1842 และเขียนเป็นสมการว่า


 Δλ /λo = v/c 

โดยที่ Δλ = ความยาวคลื่นที่เปลี่ยนแปลง 
       λo = ความยาวคลื่นขณะที่วัตถุหยุดอยู่กับที่ 
            v = ความเร็วที่วัตถุเคลื่อนที่ในแนวสายตา (Radial velocity) 
            c = ความเร็วแสง 300,000 กิโลเมตร/วินาที 



ตัวอย่างที่ 1: ปกติเส้น H-alpha เกิดขึ้นที่ความยาวคลื่น 656.255 nm  แต่เส้น H-alpha ในสเปกตรัมของดาวเวกา อยู่ที่ความยาวคลื่น 658.255 nm  แสดงเกิดปรากฏการณ์เลื่อนทางแดงหรือเลื่อนทางน้ำเงิน ดาวเวกาเคลื่อนที่ในแนวสายตาด้วยความเร็วเท่าไร 

        Δλ = λ - λo = 656.255 - 656.285 = -0.030 nm 
        v = c (Δλ / λo) = 300,000 km/s (-0.03 nm / 656.286 nm) = -13.7 km/s         
ผลลัพท์ที่ได้เป็นค่าลบ แสดงว่า ดาวเวกากำลังเคลื่อนที่เข้าหาโลกโดยมีความเร็วเรเดียน 13.7 km/s


นักดาราศาสตร์ใช้ปรากฏการณ์ดอปเลอร์ ศึกษาวัตถุในห้วงอวกาศได้หลายประการ ได้แก่


	ระบบดาวคู่ (Binary system): มีดาวฤกษ์โคจรรอบกันและกัน โดยมีจุดศูนย์กลางมวลร่วม (Center of mass) ในภาพที่ 2 แสดงดาว A มีเส้นดูดกลืนคู่บาง ดาว B มีเส้นดูดกลืนคู่หนา เมื่อดาวโคจรในทิศที่เข้าหาโลก เส้นดูดกลืนจะเลื่อนทางน้ำเงิน (ไปทางซ้ายมือ) เมื่อดาวโคจรในทิศที่ออกจากโลก เส้นดูดกลืนจะเลื่อนทางแดง (ไปทางขวามือ) แต่ขณะที่ดาวเคลื่อนที่ในแนวตั้งฉากกับแนวสายตาจากโลก เส้นดูดกลืนก็จะไม่มีเคลื่อนที่
	
	ภาพที่ 2 การเลื่อนทางน้ำเงินและการเลื่อนทางแดงของดาวคู่
	
	
	 
	
	การหมุนรอบตัวของดาวเคราะห์:สเปกตรัมที่ได้จากดาวเคราะห์ในซีกที่หมุนเข้าหาโลกเกิดการเลื่อนทางน้ำเงิน  ส่วนสเปกตรัมที่ได้จากซีกที่หมุนออกจากโลกเกิดการเลื่อนทางแดง
	
	
	การค้นหาดาวเคราะห์นอกระบบสุริยะ: (Exoplanet)  ดาวเคราะห์ที่โคจรรอบดาวฤกษ์ดวงอื่นๆ มีความสว่างน้อยมากจนมองไม่สามารถมองเห็นจากโลก  อย่างไรก็ตามอิทธิพลของแรงโน้มถ่วงทำให้ดาวทั้งสองโคจรรอบกันและกันโดยมีจุดศูนย์กลางมวลร่วม ซึ่งทำให้ดาวฤกษ์มีอาการส่ายไปมา (wobble) ดังที่แสดงในภาพที่ 3 ซึ่งนักดาราศาสตร์สังเกตได้โดยการวิเคราะห์สเปกตรัม
	
	ภาพที่ 3 การค้นหาดาวเคราะห์ระบบสุริยะอื่น
	
	
	 
	
	
	การเคลื่อนที่ของดาวฤกษ์ในทางช้างเผือก: นักดาราศาสตร์ศึกษาทิศทางการเคลื่อนที่ของดาวฤกษ์ ในแขนกังหันของกาแล็กซีทางช้างเผือก โดยพิจารณาการเลื่อนทางแดงหรือการเลื่อนทางน้ำเงินของดาวแต่ละดวง
	
	
	การเคลื่อนที่ของกาแล็กซี: นักดาราศาสตร์ศึกษาการเคลื่อนที่ของกาแล็กซี โดยการวิเคราะห์สเปกตรัมของกาแล็กซี และพบว่า กาแล็กซีแอนโดรเมดากำลังเคลื่อนที่เข้าหากาแล็กซีทางช้างเผือก
	
	
	การขยายตัวของเอกภพ กระจุกกาแล็กซีกำลังเคลื่อนที่ห่างจากโลกในทุกทิศทาง  กระจุกกาแล็กซียิ่งอยู่ห่างไกล ยิ่งมีค่าการเลื่อนแดงที่สูง เป็นหลักฐานยืนยันว่า เอกภพกำลังขยายตัว ภาพที่ 4 แสดงให้เห็น การเลื่อนทางแดงบนสเปกตรัมของกระจุกกาแล็กซีแห่งหนึ่ง  เส้นไฮโดรเจนอัลฟา (H) ซึ่งปกติอยู่ที่ความยาวคลื่น 653 nm ในช่วงแสงที่ตามองเห็น กลับเลื่อนไปอยู่ที่ความยาวคลื่น 760 นาโนเมตร ซึ่งอยู่ในช่วงรังสีอินฟราเรด
	
	ภาพที่ 4 การเลื่อนทางแดงของสเปกตรัมของกาแล็กซี
	

","https://www.stkc.go.th/sites/default/files/stiarticle_images/1519713985.gif"
"838","สเปกตรัม","Tue, 2018-02-27 09:39","http://www.stkc.go.th/node/838","วิทยาศาสตร์ฟิสิกส์","http://www.lesa.biz/astronomy/light/spectrum","นักดาราศาสตร์ทำการศึกษาวัตถุท้องฟ้า โดยอาศัยคลื่นแม่เหล็กไฟฟ้าที่วัตถุแผ่รังสีออกมา  การวิเคราะห์สเปกตรัมทำให้เราทราบถึง คุณสมบัติทางกายภาพซึ่งได้แก่ อุณหภูมิ พลังงาน องค์ประกอบทางเคมี รวมทั้งความเร็วและทิศทางการเคลื่อนที่ อย่างไรก็ตามในการศึกษาสเปกตรัม สิ่งแรกที่เราจะต้องทำความรู้จักคือ นิยามของวัตถุดำ 

        วัตถุดำ (Blackbody) ไม่ได้หมายถึงวัตถุสีดำ แต่เป็นวัตถุในอุดมคติ (Ideal) ซึ่งมีคุณสมบัติในการดูดกลืนรังสีทุกชนิด มันจึงไม่สามารถสะท้อนแสงได้ อย่างไรก็ตามวัตถุดำจะแผ่รังสีออกจากตัวของมันเอง เมื่อรังสีถูกหักเหด้วยแท่งแก้วปริซึมหรือแผ่นเกรตติ้ง ก็จะให้แถบสเปกตรัมต่อเนื่อง วัตถุที่มีคุณสมบัติที่ใกล้เคียงกับวัตถุดำได้แก่ โลหะไส้หลอดสูญญากาศ เป็นต้น

        ในปี ค.ศ.​1672 เซอร์ไอแซค นิวตัน ได้ทำการทดลองโดยใช้แท่งแก้วปริซึมหักเหแสงอาทิตย์ ให้แยกออกเป็นแถบแสงสีรุ้ง ซึ่งเรียกว่า ""สเปกตรัม""  ต่อมาในปี ค.ศ.1814 โจเซฟ ฟอน ฟรังโฮเฟอร์ นักวิทยาศาสตร์ชาวเยอรมัน ได้ทำการทดลองซ้ำโดยใช้แผ่นเกรตติ้งแทนแท่งแก้วปริซึมหักเหแสงอาทิตย์ เขาพบเส้นมืดปรากฏบนแถบสเปกตรัมมากกว่า 600 เส้น ดังภาพที่ 1 (ในปัจจุบันตรวจพบมากกว่า 30,000 เส้น) นักเคมีในยุคต่อมาเรียกเส้นมืดเหล่านี้ว่า เส้นดูดกลืน (Absorption lines) ธาตุแต่ละชนิดทำให้เกิดเส้นดูดกลืนที่แตกต่างกัน

ภาพที่ 1 สเปกตรัมของแสงอาทิตย์


 

 ปี ค.ศ.1859 โรเบิร์ต บุนเซน และ กุสตาฟ เคิร์ชฮอฟ นักเคมีชาวเยอรมันได้ทำการทดลองเผาแก๊สร้อน แล้วพบว่า แสงจากแก๊สร้อนทำให้เกิดเส้นสว่างบนแถบสเปกตรัม  สเปกตรัมของแก๊สแต่ละชนิดมีจำนวนและตำแหน่งของเส้นสว่างแตกต่างกัน เราเรียกเส้นสว่างนี้ว่า “เส้นแผ่รังสี” (Emission lines) ในเวลาต่อมา เคิร์ชฮอฟ ได้ค้นพบความสัมพันธ์ระหว่าง เส้นดูดกลืนและเส้นแผ่รังสี ตามกฎของเคิร์ชฮอฟ (Kirchhoff’s laws) ดังนี้ 


	
	
		การแผ่รังสีของวัตถุดำ ทำให้เกิดสเปกตรัมต่อเนื่อง (Continuous spectrum) 
		การแผ่รังสีของแก๊สร้อน ทำให้เกิดสเปกตรัมแผ่รังสี (Emission spectrum) ปรากฏเป็นเส้นสีสว่างบนแถบมืด 
		แก๊สเย็นขวางกั้นการแผ่รังสีจากวัตถุดำ ทำให้เกิดสเปกตรัมดูดกลืน (Absorption spectrum) ปรากฏเป็นเส้นมืดบนแถบสีรุ้ง ดังภาพที่ 2
		
		
		ภาพที่ 2 กฎการแผ่รังสีของเคิร์ชชอฟ
		
		 
		สเปกตรัมที่เกิดขึ้นจากการแผ่รังสีของสสารแต่ละชนิดมีลักษณะเฉพาะตัว ดังตัวอย่างในภาพที่ 3  เส้นสเปกตรัมที่เกิดขึ้นจากธาตุแต่ละชนิดจะแตกต่างไม่ซ้ำก้นเลย ทำนองเดียวกับเส้นลายมือของมนุษย์ ถ้าเราทราบข้อมูลสเปกตรัมของวัตถุต้นกำเนิด เราก็จะสามารถวิเคราะห์ได้ว่า วัตถุนั้นมีองค์ประกอบเป็นธาตุอะไร 

		
		
			
			
				วัตถุที่มีคุณสมบัติใกล้เคียงกับวัตถุดำ เช่น โลหะไส้หลอดไฟฟ้า แผ่รังสีทำให้เกิดสเปกตรัมต่อเนื่อง
				กลุ่มแก๊ส เช่น หลอดฟลูโอเรสเซนส์ เนบิวลา โคมาของดาวหาง แผ่รังสีทำให้เกิดสเปกตรัมแผ่รังสี
				วัตถุที่มีแก๊สหรือบรรยากาศห่อหุ้ม เช่น ดวงอาทิตย์ ดาวฤกษ์ แผ่รังสีทำให้เกิดให้สเปกตรัมดูดกลืน
				
				
				ภาพที่ 3 ตัวอย่างสเปกตรัม
				
				ในการศึกษาองค์ประกอบของดาวฤกษ์ด้วยการวิเคราะห์สเปกตรัม นักดาราศาสตร์แบ่งสเปกตรัมของดาวฤกษ์ออกเป็น 7 ประเภท ได้แก่ ดาวประเภท O, B, A, F, G, K, M โดยมีคำพูดให้ท่องจำได้ง่ายว่า Oh Be A Fine Girl Kiss Me (เป็นเด็กดีก็จูบฉัน) ดังตัวอย่างในภาพที่ 4 ดาว O เป็นดาวเกิดใหม่มีอุณหภูมิสูงถึง 35,000 K ดวงอาทิตย์เป็นดาว G มีอายุปานกลางมีอุณหภูมิสูง 5,800 K   ส่วนดาว M เป็นดาวใกล้สิ้นอายุขัยมีอุณหภูมิต่ำเพียง 3,500 K (ภาพที่ 4) เราจะเห็นได้ว่า สเปกตรัมของดาวฤกษ์แต่ละประเภทจะมีเส้นดูดกลืนสีดำ ซึ่งแสดงถึงองค์ประกอบในบรรยากาศที่ห่อหุ้มดาวต่างๆ กัน เส้นดูดกลืนของสเปกตรัม O เกิดจากการดูดกลืนของอะตอมไฮโดรเจนและฮีเลียม ส่วนเส้นดูดกลืนของดาว K เกิดจากการดูดกลืนของธาตุหนักหลายชนิด นอกจากนั้นยังพบเส้นดูดกลืนของโมเลกุลอยู่เป็นจำนวนมาก เนื่องจากอุณหภูมิต่ำพอที่อะตอมสามารถจับตัวกันเป็นโมเลกุล เช่น ไททาเนียมออกไซด์ (TiO) เป็นต้น 
				
				
				ภาพที่ 4 สเปกตรัมของดาวฤกษ์ทั้งเจ็ดประเภท
				
				
				อุปกรณ์ที่ใช้ในการศึกษาสเปกตรัมเรียกว่า สเปกโตรมิเตอร์ (Spectrometer) ทำงานโดยใช้เลนส์ของกล้องโทรทรรศน์ (Primary lens) รวมแสงของวัตถุให้ตกผ่านช่องแคบๆ (Slit) เพื่อบังคับให้เป็นแถบแสงผ่านเข้าสู่แผ่นเกรตติ้ง (Diffraction grating) ซึ่งเป็นพื้นผิวที่มีลักษณะเป็นร่องสามเหลี่ยมคล้ายสันของปริซึมจำนวนมากเรียงขนานกันเป็นแถว เพื่อหักเหแสงให้เกิดสเปกตรัม แล้วทำการเก็บข้อมูลด้วยเครื่องวัด (Detector) หรืออุปกรณ์บันทึกภาพ CCD
				
				
				
				ภาพที่ 5 ผังการทำงานของสเปกโตรมิเตอร์ 
				 
			
			
		
		
		
	
	

","https://www.stkc.go.th/sites/default/files/stiarticle_images/1519699180.jpg"
"837","อนุภาคแสง","Tue, 2018-02-27 09:09","http://www.stkc.go.th/node/837","วิทยาศาสตร์ฟิสิกส์","http://www.lesa.biz/astronomy/light/photon","แสง แสดงความประพฤติเป็นทั้ง “คลื่น” และ “อนุภาค” เมื่อเรากล่าวถึงแสงในสมบัติความเป็นคลื่น เราเรียกว่า “คลื่นแม่เหล็กไฟฟ้า” (Electromagnetic waves)  เมื่อเรากล่าวถึงแสงในสมบัติของอนุภาค เราเรียกอนุภาคของแสงว่า “โฟตอน” (Photon) ซึ่งเป็นอนุภาคที่ไม่มีมวล เคลื่อนที่ด้วยความเร็วคงที่ 300,000,000 เมตร/วินาที โดยไม่ต้องมีสื่อหรือตัวกลาง  

 

 




กฎของสเตฟาน–โบลทซ์มานน์ (Stefan-Boltzmann’s Law)

 

           ในปี ค.ศ.1884 โจเซฟ สเตฟาน (Jožef Stefan) และ ลุดวิก โบลทซ์มานน์ (Ludwig Boltzmann) นักฟิสิกส์ชาวออสเตรีย ค้นพบว่า ความเข้มของพลังงาน (Energy Flux) แปรผันตามค่ายกกำลังสี่ของอุณหภูมิ มีหน่วยเป็น จูล / ตารางเมตร วินาที หรือ วัตต์ / ตารางเมตร




 





F    =    σ T4





 



          F = ความเข้มของพลังงาน มีหน่วยเป็นวัตต์/ตารางเมตร (Wm2) 



          σ = 5.67 x 10-8 วัตต์/ตารางเมตร K-4 (Wm-2 K-4) 



          T  = อุณหภูมิของวัตถุ มีหน่วยเป็นเคลวิน (K)




 

          ถ้าเราทราบ ความยาวคลื่นเข้มสุดที่ดาวแผ่รังสีออกมา เราก็จะทราบอุณหภูมิพื้นผิวของดาว (ตามกฎของวีน)  และเมื่อเราทราบอุณหภูมิพื้นผิวของดาว เราก็สามารถใช้กฎของสเตฟาน-โบลทซ์มานน์ คำนวณว่า พลังงานที่ดาวแผ่ออกมานั้นมีความเข้มเท่าไร ดังตัวอย่างที่ 1

 




ตัวอย่างที่ 1: พื้นผิวของดวงอาทิตย์มีอุณหภูมิเฉลี่ย 5,800 K มีความเข้มของพลังงานเท่าไร 








    F = σ T4 







       = (5.67 x 10-8 วัตต์ / ตารางเมตร K4) (5800 K)4 







       = (5.67 x 10-8 วัตต์ / ตารางเมตร) (1.13 x 1015) 







       = 64,164,532 วัตต์ / ตารางเมตร






 






กฏระยะทางผกผันกำลังสอง (Inverse square law)

 

          ในการแผ่รังสี คลื่นแม่เหล็กไฟฟ้าจะแผ่ออกจากจุดกำเนิดทุกทิศทุกทาง เปรียบเสมือนทรงกลมที่มีจุดกำเนิดเป็นจุดศูนย์กลาง โดยเมื่อพลังงานแพร่ออกไป ความเข้มของพลังงานจะลดลงไปเท่ากับ หน่วยของระยะทางยกกำลังสอง ดังแสดงในภาพที่ 1

ภาพที่ 1 ความเข้มแสงแปรผกผันยกกับระยะทางยกกำลังสอง

 




F1 / F2 = (D2 / D1)2





 





          F1  = ความเข้มของพลังงาน ณ ระยะทางที่ 1 





          F2  = ความเข้มของพลังงาน ณ ระยะทางที่ 2 





          D1 = ระยะทางจากจุดกำเนิดถึงระยะทางที่ 1 





          D2 = ระยะทางจากจุดกำเนิด ถึงระยะทางที่ 2






 




 




ตัวอย่างที่ 2: ดวงอาทิตย์มีรัศมี 694 ล้านเมตร พลังงานที่พื้นผิวของดวงอาทิตย์มีความเข้ม 64 ล้านวัตต์/ตารางเมตร โลกอยู่ห่างจากดวงอาทิตย์ 149.6 ล้านกิโลเมตร อยากทราบว่า พลังงานจากดวงอาทิตย์ที่ตกกระทบบรรยากาศชั้นบนของโลก จะมีความเข้มเท่าไร 

 



    F1  = ความเข้มของพลังงาน ณ บรรยากาศโลกชั้นบน 



    F2 = ความเข้มของพลังงาน ณ ผิวดวงอาทิตย์     = 64,000,000 วัตต์/ตารางเมตร



    D1 = รัศมีของวงโคจรโลกรอบดวงอาทิตย์          = 149.6 x 109 เมตร 



    D2 = รัศมีของดวงอาทิตย์                              = 694,000,000 เมตร 

 



    F1 / F2 = (D2 / D1)2



    F1  = (64 x 106 วัตต์/ตารางเมตร) (694 x 106 เมตร / 149.6 x 109 เมตร)2 



         = 1,370 วัตต์/ตารางเมตร




 



 

กฏของแพลงก์ (Plank's law)

 

        ในปี ค.ศ.1900  แม็ก แพลงก์ (Max Plank) นักฟิสิกส์ชาวเยอรมันค้นพบว่า พลังงานของโฟตอนแปรผันตามความถี่ แต่แปรผกผันกับความยาวคลื่น โฟตอนของคลื่นสั้นมีพลังงานมากกว่าโฟตอนของคลื่นยาว ตามสูตร 

 



E = hf



E = hc/λ



 

          พลังงานของโฟตอน    = h x ความถี่ 

                                        = h x ความเร็วแสง / ความยาวคลื่น

 

        ความถี่ (f) = จำนวนคลื่นที่เคลื่อนที่ผ่านจุดที่กำหนด ในระยะเวลา 1 วินาที มีหน่วยเป็นเฮิรทซ์ (Hz)         

        ความยาวคลื่น (λ) = ระยะห่างระหว่างยอดคลื่น มีหน่วยเป็นเมตร (m) 

        ค่าคงที่ของแพลงก์ (h)   = 6.6 x 10-34 จูล วินาที (J.s)

 

 



ตัวอย่างที่ 3: โฟตอนของแสงสีม่วงมีความยาวคลื่น 400 นาโนเมตร, โฟตอนของแสงสีแดงมีความยาวคลื่น 700 นาโนเมตร โฟตอนทั้งสองมีพลังงานแตกต่างกันอย่างไร 


Eviolet = hc / = [6.6 x 10-34 J.s] [3 x 108 m s-1M / 400 x 10-9 nm 


          = 4.95 x 10-19 จูล 



Ered   = hc /   = [6.6 x 10-34 J.s] [3 x 108 m s-1] / 700 x 10-9 nm 



          = 2.83 x 10-19 จูล 



โฟตอนของแสงสีม่วง มีพลังงานสูงกว่า โฟตอนของแสงสีแดง 1.75 เท่า




 


 

 

อุปกรณ์นับโฟตอน
        คนส่วนใหญ่ยอมรับว่าแสงเป็นคลื่นพลังงาน แต่ไม่คุ้นเคยกับหลักการว่า แสงมีสมบัติเป็นอนุภาค  อย่างไรก็ตามเครื่องใช้ในชีวิตประจำวันของเราที่ทำงานโดยใช้หลักการของแสงมีสมบัติเป็นอนุภาคก็คือ เซนเซอร์ CMOS หรือ CCD ซึ่งเป็นอุปกรณ์รับแสงที่ติดตั้งอยู่ในกล้องถ่ายรูปดิจิตอล  เซ็นเซอร์ประกอบด้วยแผงวงจรซึ่งติดตั้งเซลล์รับแสงขนาดเล็กๆ นับล้านเซลล์ซึ่งเรียงต่อกันเป็นตารางของพิกเซล ยกตัวอย่างเช่น กล้องถ่ายรูปขนาดความละเอียด 12 ล้านพิกเซล มีเซลล์รับแสงจำนวน 4,000 x 3,000 พิกเซล เป็นต้น พิกเซลเหล่านี้ทำหน้าที่เป็นถังรับโฟตอน เช่นเดียวกับถังรับน้ำฝน วงจรอิเล็กทรอนิกส์จะทำหน้าที่จำนวนโฟตอนในแต่ละพิกเซล แล้วนำมาค่าที่ได้จากทุกพิกเซลมาเรียงต่อกันเป็นตารางภาพสี่เหลี่ยมผืนผ้า ดังภาพที่ 2   อุปกรณ์ CCD ซึ่งใช้ติดตั้งอยู่บนกล้องโทรทรรศน์ ดาวเทียม และยานอวกาศ เพื่อใช้ถ่ายภาพโลกและวัตถุท้องฟ้าก็ใช้หลักการเช่นเดียวกันนี้

ภาพที่ 2 ส่วนประกอบของ CCD





","https://www.stkc.go.th/sites/default/files/stiarticle_images/1519697378.jpg"
"836","การแผ่รังสี","Tue, 2018-02-27 09:05","http://www.stkc.go.th/node/836","การแผ่รังสี","http://www.lesa.biz/astronomy/light/wien-law"," เป็นที่ทราบกันดีว่า เรามองเห็นวัตถุเนื่องจากวัตถุได้รับรังสีแล้วสะท้อนเข้าดวงตาของเรา ทว่าความจริงแล้วทุกสรรพสิ่งในจักรวาลนี้แผ่รังสีออกมาในรูปของคลื่นแม่เหล็กไฟฟ้า ซึ่งมีทั้งคลื่นที่มนุษย์สามารถมองเห็นได้หรือมองไม่เห็น ทั้งนี้ความยาวของคลื่นแม่เหล็กไฟฟ้าที่แผ่รังสีออกมาขึ้นอยู่กับระดับอุณหภูมิของวัตถุต้นกำเนิด ยกตัวอย่างเช่น หากเราวางแท่งโลหะไว้ในห้องที่มืดสนิท เราก็จะมองไม่เห็นมัน แต่ถ้าเราเปิดหน้าต่างให้แสงภายนอกส่องมากระทบมันแล้วสะท้อนเข้าตาเรา เราก็จะมองเห็นมัน การเห็นด้วยวิธีนี้ไม่ใช่การแผ่รังสีแต่เป็นการสะท้อนแสง แต่เมื่อเราเอาแท่งโลหะมาเผาไฟด้วยแก๊สร้อน ก็จะเห็นว่าโลหะค่อยๆ เปล่งแสงสีแดงออกมา และเปลี่ยนเป็นสีส้ม สีเหลือง สีฟ้า และสีน้ำม่วง เมื่ออุณหภูมิเพิ่มขึ้นตามลำดับ

ภาพที่ 1 ความสัมพันธ์ระหว่างอุณหภูมิและการแผ่รังสีของแก๊ส


 



ภาพที่ 1 แสดงกราฟความสัมพันธ์ระหว่างอุณหภูมิและการแผ่รังสีของแท่งโลหะดังนี้ 







	
	
		เมื่อแท่งโลหะมีอุณหภูมิ 3,000 K จะแผ่รังสีเข้มสุด ที่ความยาวคลื่น 1,000 nm ซึ่งอยู่ในย่านรังสีอินฟราเรด ซึ่งสายตามนุษย์มองไม่เห็น แต่เรามองเห็นแท่งโลหะเปล่งแสงสีแดงความยาวคลื่น 700 nm เนื่องจากเป็นความยาวคลื่นที่ต่ำที่สุด ที่มนุษย์สามารถมองเห็นได้
		เมื่อแท่งโลหะมีอุณหภูมิ 5,000 K จะแผ่รังสีเข้มสุด ที่ความยาวคลื่น 580 nm เราจึงมองเห็นแท่งโลหะเปล่งแสงสีเหลือง
		เมื่อแท่งโลหะมีอุณหภูมิ 12,000 K จะแผ่รังสีเข้มสุด ที่ความยาวคลื่น 290 nm ซึ่งอยู่ในย่านรังสีอัลตราไวโอเล็ต ซึ่งสายตามนุษย์มองไม่เห็น แต่เรามองเห็นแท่งโลหะเปล่งแสงสีน้ำเงินความยาวคลื่น 400nm เนื่องจากเป็นความยาวคลื่นที่ต่ำที่สุด ที่มนุษย์สามารถมองเห็นได้ 
	
	





        หมายเหตุ: ในการมองดูดาวฤกษ์บนท้องฟ้าก็เช่นเดียวกัน ดาวฤกษ์ทั้งหลายบนท้องฟ้าแผ่รังสีต่างชนิดขึ้นอยู่กับอุณหภูมิพื้นผิว เรามองเห็นดาวฤกษ์เป็นสีต่างๆ ในช่วงแสงที่ตามองเห็น อย่างไรก็ตามเรามองไม่เห็นดาวสีม่วง เนื่องจากสีม่วงกลมกลืนกับอวกาศสีดำ  เรามองดาวไม่เห็นดาวสีเขียว เนื่องจากแสงสีเขียวอยู่กึ่งกลางสเปกตรัมพอดี เรามองเห็นดาวสีเขียวเป็นดาวสีขาวแทน เพราะว่าแสงทุกสีรวมกันเป็นแสงสีขาว 

 

 

กฎของวีน (Wien's law)

 

        การอธิบายในเชิงฟิสิกส์ อุณหภูมิหมายถึงระดับพลังงานภายในอะตอม สสารทุกชนิดในจักรวาลมีอุณหภูมิสูงกว่า 0 เคลวิน (-273°C) เนื่องจากอะตอมมีพลังงาน อะตอมประกอบด้วยอิเล็กตรอนหมุนรอบนิวเคลียส สภาวะที่อุณหภูมิ 0 เคลวิน เป็นสภาวะไร้พลังงานและทุกอย่างหยุดนิ่ง ซึ่งเป็นสภาวะที่ยังไม่มีการค้นพบ  ในปี ค.ศ.1893 วิลเฮล์ม วีน (Wilhelm Wien) นักฟิสิกส์ชาวเยอรมัน ค้นพบว่า อุณหภูมิของสสารแปรผกผันกับการแผ่คลื่นคลื่นแม่เหล็กไฟฟ้า ตามสูตร 

 

             λmax = 0.0029 / T 



 

        โดยที่ λmax  หมายถึง ความยาวคลื่นเข้มสุดของการแผ่รังสี มีหน่วยเป็นเมตร (m) 

                   T      หมายถึง อุณหภูมิของวัตถุ มีหน่วยเป็นเคลวิน (K)


 
 







ตัวอย่างที่ 1: ดวงอาทิตย์แผ่รังสีที่มีความยาวคลื่นเข้มสุด 500 นาโนเมตร อยากทราบว่า ดวงอาทิตย์มีอุณหภูมิพื้นผิวเฉลี่ยเท่าไร 







          λmax  = 0.0029 / T 





           T       = 0.0029 / λmax





                    = 0.0029 / (500 x 10-9 m) 







                    = 5,800 K






 


ตัวอย่างที่ 2: โลกแผ่รังสีอินฟราเรดขึ้นสู่อวกาศ ซึ่งความยาวคลื่นเข้มสุด 10,069 นาโนเมตร อยากทราบว่า โลกมีอุณหภูมิพื้นผิวเฉลี่ยเท่าไร 



          λmax  = 0.0029 / T 



           T       = 0.0029 / λmax



                    = 0.0029 / (10 x 10-6 m) 



                    = 288 K หรือ 15

°
C





ภาพที่ 2 กราฟแสดงรังสีจากดวงอาทิตย์และโลก

 

ตัวอย่างที่ 3: ร่างกายมนุษย์มีอุณหภูมิ 37

°
C หรือ 410 K  อยากทราบว่า ร่างกายมนุษย์แผ่รังสีในช่วงคลื่นอะไร 



          λmax  = 0.0029 / T 



                    = 0.0029 / 410  



                    = 7.07 x 10-6 m หรือประมาณ​ 7 ไมโครเมตร ซึ่งอยู่ในย่านรังสีอินฟราเรด 

ภาพที่ 3 ภาพสีเทียม (False color) แสดงรังสีอินฟราเรดซึ่งแผ่ออกมาจากร่างกาย

 
 เราสามารถสรุปกฎของวีน (Wein's law) ได้ว่า วัตถุอุณหภูมิสูงแผ่รังสีคลื่นสั้น วัตถุอุณหภูมิต่ำแผ่รังสีคลื่นยาว  รังสีที่มีความยาวคลื่นน้อยกว่าแสงที่ตามองเห็น เรียกว่า คลื่นสั้น เป็นอันตรายต่อมนุษย์  รังสีที่มีความยาวคลื่นมากกว่าแสงที่ตามองเห็นเรียกว่า คลื่นยาว ไม่เป็นอันตรายต่อมนุษย์ อย่างไรก็ตามไม่ว่ารังสีจะมีความยาวคลื่นเท่าไร หากมีความเข้มสูงก็จะทำให้วัตถุที่ดูดกลืนรังสีนั้นๆ มีอุณหภูมิสูงขึ้นได้ เช่น รังสีอินฟราเรดทำให้โลกร้อน  เตาไมโครเวฟสามารถทำให้น้ำเดือด 

 

        ตัวอย่างแหล่งกำเนิดคลื่นแม่เหล็กไฟฟ้า ทั้งที่เกิดขึ้นโดยธรรมชาติและเกิดขึ้นโดยฝีมือของมนุษย์ ได้แก่ 



	
	
		รังสีแกมมา เกิดขึ้นจากการระเบิดของดาวมวลมากซึ่งเรียกว่า ซูเปอร์โนวา  หรือระเบิดปรมาณูที่มนุษย์สร้างขึ้น 
		รังสีเอ็กซ์ เกิดขึ้นจากการยุบตัวของดาวมวลมาก เช่น หลุมดำ  หรือ รังสีที่ใช้ในวงการแพทย์ 
		รังสีอัลตราไวโอเล็ต เกิดขึ้นจากการแผ่รังสีของดวงอาทิตย์ 
		แสงที่ตามองเห็น เช่น แสงแดด หลอดไฟฟ้า 
		รังสีอินฟราเรด เกิดขึ้นจากการแผ่รังสีของโลก แก๊สเรือนกระจก แก๊สในอวกาศ และสิ่งมีชีวิต 
		คลื่นไมโครเวฟและคลื่นวิทยุ เกิดขึ้นจากธรรมชาติ และมนุษย์สร้างขึ้นเพื่อการสื่อสารโทรคมนาคม 
	
	

        หมายเหตุ: รังสีคอสมิค (Cosmic rays) ไม่ใช่คลื่นแม่เหล็กไฟฟ้า แต่เป็นอนุภาคขนาดเล็กที่มีอยู่ทั่วไปในอวกาศ ซึ่งสามารถเดินทางทะลุผ่านโลกและร่างกายสิ่งมีชีวิต



","https://www.stkc.go.th/sites/default/files/stiarticle_images/1519697127.jpg"
"835","คลื่นแม่เหล็กไฟฟ้า","Tue, 2018-02-27 08:58","http://www.stkc.go.th/node/835","วิทยาศาสตร์ฟิสิกส์","http://www.lesa.biz/astronomy/light/em-waves","แสง คือ คลื่นแม่เหล็กไฟฟ้า (Electromagnetic waves เรียกย่อๆ ว่า EM) ซึ่งประกอบด้วย สนามแม่เหล็กและสนามไฟฟ้าเคลื่อนที่ทำมุมตั้งฉากกัน  ระยะทางระหว่างยอดคลื่นหนึ่งถึงยอดคลื่นถัดไปเรียกว่า ความยาวคลื่น (Wavelength) ดังภาพที่ 1

ภาพที่ 1 คุณสมบัติของคลื่นแม่เหล็กไฟฟ้า


 

 แสงที่ตามองเห็น (Visible light) เป็นส่วนหนึ่งของคลื่นแม่เหล็กไฟฟ้า ในช่วงคลื่น 400 – 700 นาโนเมตร (1 nm = 10-9 m หรือ 1/พันล้านเมตร) หากนำแท่งแก้วปริซึมมาหักเหแสงอาทิตย์ เราจะเห็นว่าแสงสีขาวถูกหักเหออกเป็นสีม่วง คราม น้ำเงิน เขียว เหลือง แสด แดง คล้ายกับสีของรุ้งกินน้ำ เรียกว่า “สเปกตรัม” (Spectrum) แสงแต่ละสีมีความยาวคลื่นแตกต่างกัน สีม่วงมีความยาวคลื่นสั้นที่สุด (400 nm) สีแดงมีความยาวคลื่นมากที่สุด นอกจากแสงที่ตามองเห็นแล้วยังมีคลื่นแม่เหล็กไฟฟ้าชนิดอื่นๆ เรียงตามขนาดความยาวคลื่นจากน้อยไปมาก ดังภาพที่ 2 ได้แก่

        • รังสีแกมมา (Gamma ray) ความยาวคลื่นน้อยกว่า 0.01 nm 
        • รังสีเอ็กซ์ (X-ray) มีความยาวคลื่น 0.01 - 1 nm  
        • รังสีอุลตราไวโอเล็ต (Ultraviolet radiation) มีความยาวคลื่น 1 - 400 nm  
        • แสงที่ตามองเห็น (Visible light) มีความยาวคลื่น 400 – 700 nm 
        • รังสีอินฟราเรด (Infrared radiation) มีความยาวคลื่น 700 nm – 1 mm 
        • คลื่นไมโครเวฟ (Microwave) มีความยาวคลื่น 1 mm – 10 cm  
        • คลื่นวิทยุ (Radio wave) ความยาวคลื่นมากกว่า 10 cm




ภาพที่ 2 คลื่นแม่เหล็กไฟฟ้าประเภทต่างๆ



เราสามารถนำความยาวของคลื่นแม่เหล็กไฟฟ้าต่างๆ มาเปรียบเทียบกับขนาดของสรรพสิ่งบนโลก จะได้ดังภาพที่ 3  คลื่นแสงที่ตามมนุษย์มองเห็นมีขนาดความยาวคลื่นเท่าโปรโตซัว  คลื่นที่มีขนาดเล็กหรือใหญ่กว่านี้ไม่อาจมองเห็นด้วยตาได้ แต่อาจรับรู้ด้วยประสาทสัมผัส เช่น ถ้ารังสีอินฟราเรดทำให้เกิดความอบอุ่น รังสีอัลตราไวโอเล็ตทำให้ผิวหนังไหม้

นอกจากนักวิทยาศาสตร์จะแบ่งประเภทของคลื่นแม่เหล็กไฟฟ้าโดยใช้ความยาวคลื่นเป็นตัวกำหนดแล้ว แต่บางครั้งในวงการวิทยุโทรคมนาคม เรานิยมใช้ความถี่ของคลื่นเป็นตัวกำหนด เนื่องจากคลื่นแม่เหล็กไฟฟ้าทุกประเภทเดินทางโดยไม่ต้องใช้ตัวกลางด้วยความเร็วคงที่  300,000,000 เมตร/วินาที  เราสามารถคำนวณหาค่าความถี่ได้โดยใช้สูตร


 

 λ = c / f 

        ความยาวคลื่น = ความเร็วแสง / ความถี่ 

        ความยาวคลื่น (λ) = ระยะห่างระหว่างยอดคลื่น มีหน่วยเป็นเมตร (m) 

        ความถี่ (f) = จำนวนคลื่นที่เคลื่อนที่ผ่านจุดที่กำหนด ในระยะเวลา 1 วินาที มีหน่วยเป็นเฮิรทซ์ (Hz) 

        ความเร็วแสง (c) = 300,000,000 เมตร/วินาที (m/s)

 

 ตัวอย่าง: คลื่นวิทยุมีความยาวคลื่น 10,000 เมตร มีความถี่ = 300,000,000/10,000 Hz = 30,000 Hz 
","https://www.stkc.go.th/sites/default/files/stiarticle_images/1519696726.png"
"825","การทดลองโทรศัพท์กระป๋อง","Thu, 2018-02-22 09:57","http://www.stkc.go.th/node/825","วิทยาศาสตร์ธรรมชาติ","http://p-dit.com/2014/01/07/3820/","จากต้นกำเนิดโทรศัพท์ที่นำเสนอไป วันนี้จะพาน้องๆ ไปทำการทดลอง ""โทรศัพท์กระป๋อง"" ที่ใช้หลักการและแนวคิดเดียวกันกับการประดิษฐ์โทรศัพท์ในสมัยก่อน ก่อนอื่นเราไปดูอุปกรณ์กันเลยครับ
　
1. กระป๋องเปล่า 2 ใบ
2. เชือก
3. ตะปู และ ฆ้อน
　
วิธีทำการทดลอง
1. เจาะรูที่ก้นกระป๋องด้วยฆ้อน และตะปู ทั้ง 2 ใบ
2. สอดเชือกผ่านรูที่เจาะ และเชื่อมทั้ง 2 กระป๋องเข้าด้วยกัน 
3. ผูกปมเชือกที่ปลายทั้ง 2 ข้าง เพื่อกันเชือกหลุดจากกระป๋อง
4. ให้คนทั้ง 2 คน ถือกระป๋องโดยดึงเชือกให้ตึง
5. สลับกันพูด - ฟัง
　
เท่านี้ก็จะได้ของเล่นสนุกๆ แถมยังได้ความรู้อีกด้วย เหตุผลที่เราได้ยินเสียงของอีกฝ่ายผ่านเข้ามาในกระป๋องได้ เป็นเพราะว่าคลื่นเสียงสามารถเดินทางผ่านตัวกลางที่เป็นเชือก ได้นั่นเองครับ และแนวคิดนี้เองก็ได้ต่อยอดและพัฒนาขึ้นเรื่อยๆ ออกมาเป็นโทรศัพท์ไร้สายแบบที่เราเห็นกันทุกวันนี่แหละครับ
　
#STKC #การทดลอง","https://www.stkc.go.th/sites/default/files/stiarticle_images/1519268272.jpg"
"806","อาหารบำรุง-ทำลายสมอง ลดเสี่ยงสมองเสื่อม","Wed, 2018-02-14 15:02","http://www.stkc.go.th/node/806","วิทยาศาสตร์สุขภาพ","https://www.sanook.com/health/9769/","หลายคนอาจคิดถึงแค่ว่า อาหารมื้อนี้จะทำให้อ้วนหรือไม่ พลังงานมากเกินไปหรือเปล่า ย่อยยากไหม ถ่ายยากไหม เสาะท้องหรือไม่ แต่จริงๆ แล้วอาหารในแต่ละคำที่เราทานเข้าไป ไม่ได้ส่งผลแค่กับร่างกายของเราเท่านั้น แต่ยังส่งผลไปถึงสมองของเราด้วย

จริงๆ แล้วสมองของเรานับว่าเป็นอวัยวะที่ใช้พลังงานค่อนข้างหนัก อาจจะหนักที่สุดในบรรดาอวัยวะอื่นๆ ของร่างกายเลยด้วยซ้ำ เพราะสมองใช้พลังงานไปกว่า 20% ของพลังงานทั้งหมดที่เราใช้ไปในแต่ละวัน แถมเซลล์ของสมองก็ไม่สามารถผลิตขึ้นมาทดแทนได้ ไม่เหมือนกับเซลล์ในส่วนอื่นๆ ของร่างกาย ที่มีการทดแทนกันตลอด เซลล์สมองของเราจะยังคงอยู่เหมือนเดิมตั้งแต่เกิดยันแก่ ดังนั้นเราจึงควรให้ความสำคัญกับการทะนุถนอม ดูแลรักษาสุขภาพสมองของเราให้ดี พอๆ กับที่เราดูแลสุขภาพร่างกายกันด้วย



อาหารบำรุงสมอง

1.ไขมันไม่อิ่มตัว อย่างที่รู้ๆ กันว่าการทานปลาทะเลจะช่วยบำรุงสมอง เพราะปลาทะเลมีไขมันไม่อิ่มตัวอย่าง โอเมก้า-3 ที่มีประโยชน์ต่อการทำงานของสมองนั่นเอง ทั้งปลาแซลมอน ปลาทูน่า แอนโชวี่ ซาดีน หากไม่ชอบทานปลาก็ยังเลือกทานเมล็ดแฟล็กซ์ และเมล็ดเจียได้

2.กลูโคส กลูโคสเป็นแหล่งพลังงานชั้นเยี่ยมของสมอง ดังนั้นหากสมองขาดกลูโคสไป การทำงานของสมองก็จะแย่ลงไปด้วย แต่หากใครที่กังวลว่า กลูโคสก็คือน้ำตาล ทานมากๆ จะอ้วนหรือเป็นเบาหวานหรือเปล่า เรายังมีอาหารที่มีกลูโคส พร้อมกากใยอาหารที่ช่วยรักษาระดับน้ำตาลในเลือดให้คงที่ให้ได้เลือกทานกันอยู่ ได้แก่ บีทรูท กีวี่ โฮลเกรน มันเทศ หัวหอม และต้นหอม แต่ถ้าใครไม่ถนัดสายผักเหล่านี้ ยังมีน้ำผึ้งสด น้ำเชื่อมเมเปิล และน้ำตาลมะพร้าวให้เลือกทานแทนได้

3.วิตามิน และเกลือแร่ นับว่าเป็นเรื่องดีที่วิตามิน และเกลือแร่ช่วยบำรุงทั้งร่างกาย และสมองในเวลาเดียวกัน โดยเฉพาะวิตามินที่ให้ผลเหมือนสารต้านอนุมูลอิสระอย่าง วิตามินเอ วิตามินซี วิตามินอี ซีลีเนียม (ทำงานร่วมกับวิตามินอี ในการช่วยชะลอความเสื่อมของเซลล์ หาได้จากข้าวกล้อง หัวหอม กระเทียม เห็ด บรอคโคลี มะเขือเทศ) เหล็ก ทองแดง และซิงค์ สามารถทานผัก และผลไม้นานาชนิดได้ตามใจชอบ เช่น เบอร์รี่ ส้ม เกรฟฟรุต แอปเปิ้ล แม้ผลไม้เหล่านี้จะมีรสหวาน แต่ก็มีค่าดัชนีน้ำตาลต่ำ สำหรับผักเน้นไปที่ผักใบเขียวและผักตระกูลกะหล่ำ เช่น บรอคโคลี กะหล่ำปลี คะน้า ปวยเล้ง หัวหอม แครอต มะเขือเทศ เป็นต้น

4.น้ำมันมะกอบบริสุทธิ์ น้ำมันมะกอกบริสุทธิ์แบบเอ๊กซ์ตร้าเวอร์จิ้น (Extra virgin) เป็นส่วนสำคัญที่ช่วยบำรุงสมองได้มากกว่าที่คุณคิด เพราะเต็มไปด้วยสารอาหารดีๆ ที่บำรุงสมองทั้งนั้น ทั้งโอเมก้า-3 วิตามินอี ที่ช่วยลดความเสี่ยงในการเป็นโรคสมองเสื่อม จากการศึกษาในอเมริกาพบว่าคนชราที่บริโภควิตามินอีมากกว่า 16 มิลลิกรัมต่อวัน (น้อยกว่าครึ่งช้อนชาเสียอีก) จะช่วยลดความเสี่ยงในการเป็นโรคสมองเสื่อมได้มากถึง 67% เลยทีเดียว นอกจากนี้หากอยากลดความเสี่ยงในการเป็นโรคสมองเสื่อมมากขึ้น ควรทานวิตามินอีควบคู่ไปกับวิตามินซีด้วย เพราะวิตามินทั้งสองชนิดนี้จะช่วยปกป้องสมองจากการถูกทำลาย จากสารพิษต่างๆ และช่วยต่อต้านสารอนุมูลอิสระอีกด้วย

 

อาหารทำลายสมอง
​​​​​​​อาหารทำลายสมองมีมากมาย และคิดว่าหลายคนก็คงจะทราบดีว่ามันไม่ดีต่อสุขภาพร่างกายโดยรวม ทั้งฟาสฟู้ด อาหารทอด เนื้อแดง ขนมเบเกอรี่ต่างๆ อาหารกระป๋อง อาหารที่มีไขมันอิ่มตัว และไขมันทรานส์สูง เช่น เค้ก เนยเทียม มาการีน พิซซ่าแช่แข็ง คุกกี้ ขนมขบเคี้ยวต่างๆ เนื้อสัตว์ที่ผ่านการแปรรูป เช่น ไส้กรอก โบโลน่า แฮม เบคอน โดยมีรายงานวิจัยว่าคนชราที่ทานไขมันทรานส์เพียง 2 กรัมต่อวัน มีความเสี่ยงเป็นโรคสมองเสื่อมมากกว่าคนที่ทานไขมันทรานส์น้อยกว่า 2 กรัมต่อวันถึง 2 เท่าอีกด้วย

พันธุกรรมไม่ใช่ทุกสิ่ง
หากจะโทษว่าสมองไม่ดีเป็นเพราะพันธุกรรมจากพ่อแม่ปู่ยาตายายให้มาไม่ดีตั้งแต่แรกนั้น จะบอกว่าไม่ใช่ความจริง 100% เสมอไป เพราะทั้งระบบความคิดที่เกิดจากการฝึกฝนการทำงานของสมอง อารมณ์ และระบบความทรงจำแล้ว ยังรวมไปถึงการเลือกทานอาหารที่ช่วยบำรุงสมอง ลดความเสี่ยงในการเป็นโรคสมองเสื่อมได้อีกด้วย หลายคนอาจคิดว่าโรคสมองเสื่อม หรืออัลไซเมอร์ถ่ายทอดมาทางพันธุกรรมได้ ซึ่งจริงๆ แล้วก็มีโอกาสเป็นเช่นนั้นได้ แต่หากเรามีบริหารสมอง และบำรุงสมองจากอาหาร และการดำเนินชีวิตที่ดีแล้ว เราก็สามารถหลีกเลี่ยงการเป็นโรคสมองเสื่อมได้ไม่ยากแน่นอน
","https://www.stkc.go.th/sites/default/files/stiarticle_images/1518595335.jpg"
"805","แรงโคริออลิส","Wed, 2018-02-14 14:53","http://www.stkc.go.th/node/805","วิทยาศาสตร์ธรรมชาติ","http://www.lesa.biz/earth/atmosphere/coriolis","ลมหรือกระแสอากาศในแนวราบ เกิดขึ้นจากอากาศเย็นในหย่อมความกดอากาศสูง (H) เคลื่อนที่มาแทนที่อากาศร้อนในหย่อมความกดอากาศต่ำ (L)  แต่หากเราพิจารณาเครื่องหมายลูกศร ซึ่งแสดงถึงทิศทางของลมในแผนที่อากาศในภาพที่ 1 จะเห็นว่า กระแสลมเคลื่อนที่เป็นเส้นโค้ง ที่เป็นเช่นนี้มีสาเหตุเนื่องมาจากแรงโคริออริส


ภาพที่ 1 แผนที่อากาศ


 

แรงโคริออริส (Coriolis) เป็นแรงเสมือนซึ่งเกิดจากการที่โลกหมุนรอบตัวเอง ภาพที่ 2 ด้านบนแสดงให้เห็นว่า หากโลกไม่หมุนรอบตัวเอง การยิงจรวดจากขั้วโลกเหนือไปยังเป้าหมายซึ่งอยู่บนตำแหน่งที่เส้นศูนย์สูตรตัดกับเส้นแวงที่ 90° จะได้วิถีของจรวดเป็นเส้นตรง โดยสมมุติให้จรวดใช้เวลาเดินทางจากจุดปล่อยไปยังเป้าหมายใช้เวลาเดินทาง 1 ชั่วโมง 

  ภาพที่ 1 ด้านล่างอธิบายถึงการเกิดแรงโคริออริสเนื่องจากโลกหมุนรอบตัวเอง 1 รอบใช้เวลา 24 ชั่วโมง เมื่อเวลาผ่านไปหนึ่งชั่วโมง นับตั้งแต่จรวดถูกปล่อยออกจากจุดปล่อยไปยังเป้าหมาย การหมุนของโลกทำให้วิถีของจรวดเป็นเส้นโค้ง และเคลื่อนไปตกบนเส้นแวงที่ 105° เนื่องจากหนึ่งชั่วโมงโลกหมุนไปได้ 15° (105° - 90° = 15°)


ภาพที่ 2 แรงโคริออริส


แรงโคริออริสไม่มีอิทธิพลต่อกระแสลมที่บริเวณเส้นศูนย์สูตร แต่จะมีอิทธิพลมากขึ้นในละติจูดสูงเข้าใกล้ขั้วโลก แรงโคริออริสทำให้ลมในซีกโลกเหนือเบี่ยงเบนไปทางขวา และทำให้ลมในซีกโลกใต้เบี่ยงเบนไปทางซ้าย ภาพที่ 3 แสดงให้เห็นว่า ในบริเวณซีกโลกเหนือ แรงโคริออริสทำให้มวลอากาศรอบหย่อมความกดอากาศต่ำ (L)หรือ “ไซโคลน” (Cyclone) หมุนตัวทวนเข็มนาฬิกาเข้าสู่ศูนย์กลาง และมวลอากาศรอบหย่อมความกดอากาศสูง (H) หรือ “แอนติไซโคลน” (Anticyclone) หมุนตัวตามเข็มนาฬิกาออกจากศูนย์กลาง ในบริเวณซีกโลกใต้ “ไซโคลน” จะหมุนตัวตามเข็มนาฬิกา และ “แอนติไซโคลน” จะหมุนตัวทวนเข็มนาฬิกา ตรงกันข้ามกับซีกโลกเหนือ


ภาพที่ 3 ไซโคลน และ แอนติไซโคลน ในซีกโลกเหนือ


เมื่อเราเปรียบเทียบแผนที่อากาศกับภาพถ่ายดาวเทียม จะเห็นว่า บริเวณหย่อมความกดอากาศต่ำ (L) ซึ่งมีเส้นไอโซบาร์อยู่ชิดติดกันในแผนที่อากาศ จะเป็นพายุหมุนซึ่งเต็มไปด้วยเมฆสีขาวในภาพถ่ายดาวเทียม เมฆเหล่านี้เกิดจากอากาศยกตัวแล้วควบแน่นเป็นหยดน้ำจึงปรากฎตัวให้เห็น  ส่วนบริเวณที่เป็นหย่อมความกดอากาศสูง (H)ในแผนที่อากาศ จะเป็นท้องฟ้าใสไร้เมฆในภาพถ่ายดาวเทียม  ภาพที่ 4 เป็นพายุไต้ฝุ่นฝาแฝด (Twin Typhoon)  ซึ่งเกิดจากหย่อมความกดอากาศต่ำ (L)​ สองหย่อมในบริเวณมหาสมุทรแปซิฟิกตอนเหนือ เกิดขึ้นจากน้ำในมหาสมุทรได้รับความร้อนจากแสงอาทิตย์แล้วระเหยเป็นไอน้ำ ลอยยกตัวขึ้นแล้วควบแน่นกลายเป็นเมฆ แรงโคริโอลิสทำให้กระแสอากาศภายในก้อนเมฆบิดตัวในทิศทวนเข็มนาฬิกากลายเป็นพายุหมุน


ภาพที่ 4 พายุไต้ฝุ่นฝาแฝด
","https://www.stkc.go.th/sites/default/files/stiarticle_images/1518594782.jpg"
"803","การหมุนเวียนของบรรยากาศ","Wed, 2018-02-14 14:44","http://www.stkc.go.th/node/803","วิทยาศาสตร์สิ่งแวดล้อม","http://www.lesa.biz/earth/atmosphere/air-circulation","โลกมีสัณฐานเป็นทรงกลม โคจรรอบดวงอาทิตย์ 1 รอบ ใช้เวลา 1 ปี หากโลกไม่หมุนรอบตัวเอง บริเวณเส้นศูนย์สูตรของโลกจะเป็นแถบความกดอากาศต่ำ (L) มีอุณหภูมิสูง เนื่องจากแสงอาทิตย์ตกกระทบเป็นมุมฉาก   ส่วนบริเวณขั้วโลกทั้งสองจะเป็นแถบความกดอากาศสูง (H) มีอุณหภูมิต่ำ เนื่องจากแสงอาทิตย์ตกกระทบเป็นมุมลาดขนานกับพื้น อากาศร้อนบริเวณศูนย์สูตรยกตัวขึ้นทำให้อากาศเย็นบริเวณขั้วโลกเคลื่อนตัวเข้าแทนที่ การหมุนเวียนของบรรยากาศบนซีกโลกทั้งสองเรียกว่า “แฮดเลย์เซลล์” (Hadley cell) ดังรูปที่ 1


ภาพที่ 1 การหมุนเวียนของบรรยากาศ หากโลกไม่หมุนรอบตัวเอง


ทว่าความเป็นจริง โลกหมุนรอบตัวเอง 1 รอบ ใช้เวลา 24 ชั่วโมง เซลล์การหมุนเวียนของบรรยากาศ จึงแบ่งออกเป็น 3 เซลล์ ได้แก่ แฮดเลย์เซลล์ (Hadley cell), เฟอร์เรลเซลล์ (Ferrel cell) และ โพลาร์เซลล์ (Polar cell) ในแต่ละซีกโลก ดังภาพที่ 2

ภาพที่ 2 การหมุนเวียนของบรรยากาศ เนื่องจากโลกหมุนรอบตัวเอง


 


แถบความกดอากาศต่ำบริเวณเส้นศูนย์สูตร (Equator low) เป็นเขตที่ได้รับความร้อนจากดวงอาทิตย์มากที่สุด กระแสลมค่อนข้างสงบ เนื่องจากอากาศร้อนชื้นยกตัวขึ้น ควบแน่นเป็นเมฆคิวมูลัสขนาดใหญ่ และมีการคายความร้อนแฝงจำนวนมาก ทำให้เป็นเกิดพายุฝนฟ้าคะนอง อากาศชั้นบนซึ่งสูญเสียไอน้ำไปแล้วจะเคลื่อนตัวไปทางขั้วโลก
 

        แถบความกดอากาศสูงกึ่งศูนย์สูตร (Subtropical high) ที่บริเวณละติจูดที่ 30° เป็นเขตแห้งแล้งเนื่องจากเป็นบริเวณที่อากาศแห้งจากแฮดลีย์เซลล์และเฟอร์เรลเซลล์ ปะทะกันแล้วจมตัวลง ทำให้พื้นดินแห้งแล้งเป็นเขตทะเลทราย และพื้นน้ำมีกระแสลมอ่อนมาก เราเรียกเส้นละติจูดที่ 30° ว่า “เส้นรุ้งม้า” (horse latitudes) เนื่องจากเป็นบริเวณที่กระแสลมสงบ (จนเรือใบยุคโบราณไม่สามารถเคลื่อนที่ได้ ลูกเรือต้องโยนข้าวของสินค้า รวมทั้งม้าที่บรรทุกมาทิ้งทะเลเพื่อที่จะให้เรือแล่นได้) อากาศเหนือผิวพื้นบริเวณเส้นรุ้งม้าเคลื่อนตัวไปยังแถบความกดอากาศต่ำบริเวณเส้นศูนย์สูตร ทำให้เกิด “ลมค้า” (Trade winds) แรงโคริออริสซึ่งเกิดจากการหมุนรอบตัวของโลกเข้ามาเสริม ทำให้ลมค้าทางซีกโลกเหนือเคลื่อนที่มาจากทิศตะวันออกเฉียงเหนือ และลมค้าทางซีกโลกใต้เคลื่อนที่มาจากทิศตะวันออกเฉียงใต้ ลมค้าทั้งสองปะทะชนกันและยกตัวขึ้นบริเวณเส้นศูนย์สูตร แถบความกดอากาศต่ำนี้จึงมีอีกชื่อหนึ่งว่า “แนวปะทะอากาศยกตัวเขตร้อน” หรือ “ITCZ” ย่อมาจาก Intertropical Convergence Zone 
 

        แถบความกดอากาศต่ำกึ่งขั้วโลก (Subpolar low) ที่บริเวณละติจูดที่ 60° เป็นเขตอากาศยกตัว เนื่องจากอากาศแถบความกดอากาศสูงกึ่งศูนย์สูตร (H) เคลื่อนตัวไปทางขั้วโลก ถูกแรงโคริออริสเบี่ยงเบนให้เกิดลมพัดมาจากทิศตะวันตก เรียกว่า “ลมเวสเทอลีส์” (Westerlies) ปะทะกับ “ลมโพลาร์อีสเทอลีส์” (Polar easteries) ซึ่งพัดมาจากทิศตะวันออก โดยถูกแรงโคริออริสเบี่ยงเบนมาจากขั้วโลก มวลอากาศจากลมทั้งสองมีอุณหภูมิแตกต่างกันมาก ทำให้เกิด ”แนวปะทะอากาศขั้วโลก” (Polar front) มีพายุฝนฟ้าคะนอง อากาศชั้นบนซึ่งสูญเสียไอน้ำไปแล้วจะเคลื่อนตัวไปยังจมตัวลงที่เส้นรุ้งม้าและบริเวณขั้วโลก ทำให้เกิดภูมิอากาศแห้งแล้ง

","https://www.stkc.go.th/sites/default/files/stiarticle_images/1518594246.jpg"
"802","ความดันไอน้ำ","Wed, 2018-02-14 14:33","http://www.stkc.go.th/node/802","วิทยาศาสตร์ธรรมชาติ","http://www.lesa.biz/earth/atmosphere/vapor-pressure","ปัจจัยหลักที่มีอิทธิพลต่อการเปลี่ยนสถานะของน้ำคือ อุณหภูมิ และความดัน ปัจจัยทั้งสองเกี่ยวพันใกล้ชิดจนเปรียบเสมือนด้านหัวและก้อยของเหรียญเดียวกัน ขึ้นอยู่ว่าเราจะมองด้านไหน การมองว่า “อุณหภูมิ” คือระดับของพลังงาน จะช่วยให้ทำความเข้าใจเรื่องปริมาณไอน้ำในอากาศได้ง่ายขึ้น ระดับพลังงาน ณ อุณหภูมิห้อง (10°C – 40°C)  ทำให้โมเลกุลของน้ำสั่น น้ำจึงมีสถานะเป็นของเหลว หากพลังงานเพิ่มขึ้นโมเลกุลของน้ำก็จะสั่นมากขึ้น จนถึงระดับหนึ่งก็จะหลุดลอยเป็นอิสระและเปลี่ยนสถานะเป็นแก๊ส ซึ่งเรียกว่า “ไอน้ำ”  ในทางกลับกันหากพลังงานลดต่ำลง โมเลกุลของน้ำจะเกาะตัวกันแน่นขึ้นจนกลายเป็นผลึกและมีสถานะเป็นของแข็ง เราจึงสรุปได้ว่า “วันที่มีอุณหภูมิสูงมีไอน้ำในอากาศมาก วันที่มีอุณหภูมิต่ำมีไอน้ำในอากาศน้อย” หรืออาจกล่าวอีกอย่างหนึ่งว่า “ฤดูร้อนย่อมมีไอน้ำในอากาศมากกว่าฤดูหนาว” “บริเวณร้อนชื้นแถบศูนย์สูตรย่อมมีไอน้ำในบรรยากาศมากกว่าบริเวณเขตหนาวขั้วโลก”  ทั้งนี้จะเห็นได้ว่า ณ อุณหภูมิหนึ่งๆ จะมีปริมาณไอน้ำในอากาศ เป็นจำนวนที่ชี้เฉพาะขึ้นอยู่กับระดับของพลังงาน (อุณหภูมิ)      เมื่ออุณหภูมิสูงขึ้นจะมีแนวโน้มว่า มีไอน้ำในบรรยากาศมากขึ้น และหากอุณหภูมิลดต่ำลงจะมีแนวโน้มว่า ไอน้ำจะเปลี่ยนสถานะเป็นของเหลวหรือของแข็ง


ภาพที่ 1 โมเลกุลน้ำในภาชนะ


 


หากมีกล้องวิเศษที่สามารถมองถังน้ำในภาพที่ 1 ด้วยกำลังขยายหนึ่งพันล้านเท่า เราจะมองเห็นโมเลกุลของน้ำเบียดเสียดวิ่งไปวิ่งมา โดยที่โมเลกุลแต่ละโมเลกุลเคลื่อนที่ด้วยความเร็วแตกต่างกัน ช้าบ้าง เร็วบ้าง ซึ่งค่าเฉลี่ยของความเร็วในการเคลื่อนที่ของโมเลกุลก็คือ อุณหภูมิของน้ำ (พลังงานจลน์)   ถ้าโมเลกุลที่อยู่บริเวณผิวน้ำมีความเร็วมากพอ ก็จะเคลื่อนที่หลุดออกไปสู่อากาศ โมเลกุลเหล่านี้จะเปลี่ยนสถานะจากน้ำเป็นไอน้ำ ซึ่งก็คือ “การระเหย” นั่นเอง 
 



        เมื่อเราปิดฝาถังและดันเข้าไปดังเช่นรูปขวามือของภาพที่ 1  น้ำที่เคยระเหยเป็นไอน้ำ จะถูกควบแน่นกลับเป็นของเหลวอีกครั้งหนึ่ง หากจำนวนโมเลกุลของน้ำที่ระเหยกลายเป็นไอน้ำ จะเท่ากับจำนวนโมเลกุลของไอน้ำที่ควบแน่นกลับเป็นน้ำพอดี เราเรียกว่า “อากาศอิ่มตัวด้วยไอน้ำ”  ในทางกลับกันหากดึงฝาเปิดออก ไอน้ำในอากาศซึ่งเคยอยู่ในถังจะหนีออกมา ทำให้จำนวนโมเลกุลของไอน้ำที่เหลืออยู่ข้างในน้อยลง อากาศจึงไม่เกิดการอิ่มตัว ปัจจัยในธรรมชาติที่ทำให้อากาศไม่เกิดการอิ่มตัวคือ กระแสลม เมื่ออากาศเสียดสีกับพื้นน้ำ โมเลกุลของอากาศจะส่งถ่ายพลังงานไปยังโมเลกุลของน้ำ  เมื่อมีกระแสลมแรงพลังงานที่ส่งถ่ายมากขึ้น จนทำให้โมเลกุลของน้ำสั่นหลุดเป็นอิสระ เปลี่ยนสถานะกลายเป็นแก๊ส 


ภาพที่ 2 โมเลกุลของแก๊สต่างๆ ในกลุ่มอากาศ


 

อากาศมีแรงดันทุกทิศทุกทาง ความดันเกิดจากการพุ่งชนกันของโมเลกุลของแก๊ส ถ้าสมมติให้กลุ่มอากาศ (Air parcel) ในภาพที่ 2 มีความกดอากาศ 1,000 mb (มิลลิบาร์)  มีองค์ประกอบเป็นแก๊สไนโตรเจน 78% แก๊ส ออกซิเจน 21% และไอน้ำประมาณ 1%  ด้วยสัดส่วนนี้แก๊สไนโตรเจนทำให้เกิดแรงดัน 780 mb  แก๊สไนโตรเจนทำให้เกิดแรงดัน 210 mb  และไอน้ำทำให้เกิดแรงดัน 10 mb  จะเห็นได้ว่า ความดันไอน้ำ (Vapor pressure) มีค่าน้อยมากเมื่อเทียบกับความดันของแก๊สทั้งหมด  อย่างไรก็ตามหากเราเพิ่มความดันให้กับกลุ่มอากาศ โดยการเพิ่มปริมาณอากาศในลักษณะเดียวกับการเป่าลูกโป่ง ทำให้จำนวนโมเลกุลของไอน้ำอากาศมากขึ้น ความดันไอน้ำมากขึ้นย่อมทำให้อุณหภูมิสูงตามขึ้นไปตามกฎของแก๊ส 

(อุณหภูมิของแก๊สแปรผันตามความดัน แต่แปรผกผันกับปริมาตร)​ เราจึงสรุปได้ว่า อุณหภูมิของอากาศแปรผันตามความดันไอน้ำหรือปริมาณของไอน้ำในอากาศ  ดังนั้นอากาศชื้นย่อมมีอุณหภูมิสูงกว่าอากาศแห้ง

","https://www.stkc.go.th/sites/default/files/stiarticle_images/1518593616.jpg"
"800","อุณหภูมิและความร้อน","Wed, 2018-02-14 14:28","http://www.stkc.go.th/node/800","วิทยาศาสตร์ธรรมชาติ","http://www.lesa.biz/earth/atmosphere/temperature","อุณหภูมิ (Temperature) คือค่าตัวเลขที่มีความสัมพันธ์กับระดับพลังงานจลน์ภายในอะตอมในระบบองศาสัมบูรณ์ (Absolute Temperature) ระดับพลังงานที่อุณหภูมิิ 0 เคลวิน (-273 °C) อะตอมไม่มีพลังงานอยู่เลย ดังนั้นอนุภาคทุกอย่างภายในอะตอมหยุดนิ่ง แม้กระทั่งอิเล็กตรอนก็ไม่โคจรรอบนิวเคลียส แต่เมื่ออะตอมได้รับพลังงานจนมีระดับอุณหภูมิสูงขึ้น อิเล็กตรอนก็จะเคลื่อนที่รอบนิวเคลียสและยกระดับชั้นวงโคจรสูงขึ้น ถ้าหากอะตอมได้รับพลังงานจนมีระดับอุณหภูมิสูงขึ้นไปอีก อิเล็กตรอนอาจจะยกตัวหลุดจากวงโคจรกลายเป็นประจุ (Ion) อย่างไรก็ตามพื้นผิวโลกและชั้นบรรยากาศที่เราอยู่อาศัยมีอุณหภูมิประมาณ 139 - 331 เคลวิน (-89°C ถึง 58 °C) ที่ระดับพลังงานขนาดนี้ อะตอมจะไม่อยู่อย่างโดดเดี่ยวแต่จะเกาะตัวกันเป็นโมเลกุล การเคลื่อนที่ของโมเลกุลทำให้เกิดรูปแบบของพลังงานจลน์ซึ่งเรียกว่า “ความร้อน” (Heat)

พลังงานความร้อน (Heat energy) เป็นการวัดพลังงานทั้งหมดที่เกิดขึ้นจากการเคลื่อนที่ของโมเลกุลทั้งหมดของสสาร แตกต่างจากอุณหภูมิซึ่งเป็นการวัดค่าเฉลี่ยของพลังงานจลน์ซึ่งเกิดขึ้นจากโมเลกุลแต่ละตัว ดังนั้นเมื่อเราใส่พลังงานความร้อนให้กับสสาร โมเลกุลของมันจะสั่นสะเทือนหรือเคลื่อนที่เร็วขึ้นทำให้อุณหภูมิสูงขึ้น แต่เมื่อเราลดพลังงานความร้อน โมเลกุลของสสารจะสั่นสะเทือนหรือเคลื่อนที่ช้าลงทำให้อุณหภูมิลดต่ำลง หากเราต้มน้ำใส่ถ้วย 1 ถ้วย และหม้อ 1 ใบ ในเตาอบเดียวกัน แล้วทำให้อุณหภูมิสูงขึ้น น้ำในภาชนะทั้งสองต่างมีอุณหภูมิเท่ากัน แต่น้ำในถ้วยมีพลังงานความร้อนน้อยกว่าน้ำในหม้อ เนื่องจากปริมาณความร้อนขึ้นอยู่กับมวลทั้งหมดของสสาร แต่อุณหภูมิเป็นเพียงค่าเฉลี่ยของพลังงานในแต่ละโมเลกุล


ภาพที่ 1 เปรียบเทียบสเกลอุณหภูมิทั้ง 3 ระบบ

 

 ในปัจจุบันสเกลอุณหภูมิที่นิยมใช้มี 3 ระบบ ดังนี้ 


	องศาฟาเรนไฮต์​
	        ปี ค.ศ.1714 กาเบรียล ฟาเรนไฮต์ (Gabrial Fahrenheit) นักฟิสิกส์ชาวเยอรมันได้ประดิษฐ์เทอร์มอมิเตอร์ซึ่งบรรจุปรอทไว้ในหลอดแก้ว เขาพยายามทำให้ปรอทลดต่ำสุด (0°F) โดยใช้น้ำแข็งและเกลือผสมน้ำ เขาพิจารณาจุดหลอมละลายของน้ำแข็งเท่ากับ 32°F และจุดเดือดของน้ำเท่ากับ 212°F  ปัจจุบันสเกลฟาเรนไฮต์เป็นที่นิยมแต่ในประเทศสหรัฐอเมริกา 
	 
	องศาเซลเซียส 
	        ปี ค.ศ.1742 แอนเดอส์ เซลเซียส (Anders Celsius) นักดาราศาสตร์ชาวสวีเดน ได้ออกแบบสเกลเทอร์มอมิเตอร์ให้อ่านได้ง่ายขึ้น โดยมีจุดหลอมละลายของน้ำแข็งเท่ากับ 0°C และจุดเดือดของน้ำเท่ากับ100°C   สเกลเซลเซียสจึงได้รับความนิยมใช้กันทั่วโลก อย่างไรก็ตามทั้งสเกลฟาเรนไฮต์และเซลเซียสอ้างอิงอยู่กับจุดเยือกแข็งและจุดเดือดของน้ำ ซึ่งเป็นสิ่งที่ใช้ทั่วไปในชีวิตประจำวัน  
	 
	องศาสัมบูรณ์ 
	        ในคริสศตวรรษที่ 19 ลอร์ด เคลวิน (Lord Kelvin) นักฟิสิกส์ชาวอังกฤษ ผู้ค้นพบความสัมพันธ์ระหว่างความร้อนและอุณหภูมิว่า ณ อุณหภูมิ -273°C อะตอมไม่มีพลังงาน และไม่มีอุณหภูมิใดต่ำไปกว่านี้ เขาจึงกำหนดให้ 0 K = -273°C (ไม่ต้องใช้เครื่องหมาย ° กำกับหน้าอักษร K)  เนื่องจากนักวิทยาศาสตร์ศึกษาความสัมพันธ์และการถ่ายเทพลังงานของสสาร ดังนั้นในวงการวิทยาศาสตร์จึงนิยมใช้สเกลองศาสัมบูรณ์ มากกว่าองศาฟาเรนไฮต์และองศาเซลเซียส 


 
","https://www.stkc.go.th/sites/default/files/stiarticle_images/1518593295.gif"
"799","เก็บยาในตู้เย็น อันตรายหรือไม่?","Wed, 2018-02-14 14:10","http://www.stkc.go.th/node/799","วิทยาศาสตร์การแพทย์","https://www.sanook.com/health/5357/","เก็บยาไว้ในตู้เย็น เป็นเรื่องจริงที่อาจจะกล่าวได้ว่า อากาศร้อนอบอ้าวอาจทำให้ยาเสื่อมสภาพเร็วขึ้นกว่าเดิม แต่ก็ไม่ได้หมายความว่าการเก็บยาในตู้เย็นจะช่วยยืดอายุของยาให้ใช้ได้นานขึ้น เพราะนอกจากการเก็บยาในที่อากาศเย็นมากเกินไป จะทำให้ตัวยาเสื่อมสภาพได้เหมือนกันแล้ว ยังทำให้ยาเกิดสารพิษเพิ่มขึ้นมาได้อีกด้วย เพราะในตู้เย็นก็มีความชื้นอยู่สูงเช่นกัน แล้วเจ้าความชื้นนี่แหละที่ทำให้ยาเสื่อมสภาพ ยกตัวอย่างเช่น ยาแอสไพริน เมื่อสัมผัสกับความชื้นในตู้เย็นนานๆ อาจสลายตัวเป็นกรดซาลิไซลิก และกรดอะซิติก ซึ่งจะทำให้ยาไม่มีผลในการต้านการแข็งตัวของเกล็ดเลือด รวมทั้งยังทำให้เกิดพิษ ทำให้ร่างกายขาดออกซิเจน ชัก และหมดสติได้เมื่อรับในปริมาณสูง



 

การเก็บรักษายาอย่างถูกวิธี

1. เก็บยาไว้ในที่ๆ อากาศถ่ายเทสะดวก ไม่ร้อง ไม่อับชื้นจนเกินไป และไม่มีแสงแดดส่องถึง

2. จัดเก็บยาแต่ละประเภทไว้รวมกัน อาจจะแบ่งตามประเภทของยา ว่าเป็นยาน้ำ หรือยาเม็ด ยาทาใช้ภายนอก หรือยาใช้ภายใน หรืออาจจะแบ่งตามกลุ่มยารักษาอาการประเภทเดียวกัน กัน รวมยาแก้ปวดหัว รวมยาแก้ปวดท้อง รวมยาทำแผล เป็นต้น

3. เมื่อได้ยามา ควรมองหาวันหมดอายุ หรือหากไม่ทราบ ควรเขียนแปะไว้ที่ผลิตภัณฑ์ว่าได้ยามาตั้งแต่วันไหน แล้วหาข้อมูลว่ายาชนิดนั้นสามารถเก็บไว้ได้นานเท่าไร (ส่วนใหญ่หากพบแค่วันผลิต จะนับเอาจากวันผลิตอีก 3 ปีถึงจะเป็นหมดอายุ ทั้งนี้ขึ้นอยู่กับชนิดของยาด้วย)

4. เรียงลำดับการใช้ยา จากตัวยาที่ใกล้จะหมดอายุก่อนเสมอ

5. ในตู้ยา หรือกล่องยา ควรเขียนแปะบอกชนิดของยาเอาไว้อย่างชัดเจน เพื่อความสะดวกในการหยิบใช้

6. ยาที่บรรจุเป็นแผง ไม่ควรตัดออกมาเป็นเม็ดๆ หรือแกะออกมาจากแผง ควรเก็บทั้งแผง เพื่อเก็บวันหมดอายุเอาไว้ที่แผงด้วย

7. หากยายังไม่หมดอายุ แต่สังเกตเห็นความผิดปกติที่แตกต่างไปจากเดิม เช่น สี รูปร่าง กลิ่น รส เปลี่ยน ไม่ควรเก็บยาตัวนั้นเอาไว้ต่อไป

อย่างไรก็ตาม ยาแต่ละตัวอาจมีวิธีเก็บรักษาที่แตกต่างกันออกไป ดังนั้นควรมองหาวิธีเก็บรักษายาแต่ละตัวจากฉลากยาข้างผลิตภัณฑ์ หรือยาที่หมอสั่งเป็นชุดๆ ก็ควรทานติดต่อกันจนหมดตามที่แพทย์แนะนำ อย่าหยุดทานจนยาเหลือ แล้วคิดว่าจะเก็บยาไว้ทานเมื่อมีอาการในภายหน้า เพราะนอกจากยาอาจจะมีสิทธิ์เสื่อมสภาพก่อนได้ทานแล้ว ยังทำให้ร่างกายดื้อยา เพราะทานยาไม่ครบตามจำนวนที่ควรทานอีกด้วย
","https://www.stkc.go.th/sites/default/files/stiarticle_images/1518592252.jpg"
"798","“อีโคไล” ภัยร้ายที่มากับอาหาร","Wed, 2018-02-14 14:07","http://www.stkc.go.th/node/798","วิทยาศาสตร์การแพทย์","https://www.sanook.com/health/9741/","เชื้ออีโคไล (E. coli)  เป็นแบคทีเรียชนิดหนึ่ง  ปกติพบอาศัยอยู่ในทางเดินอาหารส่วนลำไส้ของคนและสัตว์ โดยเฉพาะสัตว์เลี้ยงลูกด้วยนม สัตว์เลื้อยคลาน และนก ซึ่งเชื้ออีโคไลนี้มีอยู่หลายสายพันธุ์ สายพันธุ์ที่อาศัยอยู่ในลำไส้ของคนและสัตว์นั้นมักไม่ก่อให้เกิดโรค สายพันธุ์ที่ก่อโรคในคนได้ มีตั้งแต่ที่ก่อโรคไม่รุนแรง เช่น โรคกระเพาะปัสสาวะอักเสบ และอาหารเป็นพิษ ไปจนถึงที่ก่อโรครุนแรง เช่น เยื่อหุ้มสมองอักเสบและติดเชื้อในกระแสเลือด สำหรับสายพันธุ์ของเชื้ออีโคไล กลุ่มอีเฮค (EHEC) หรือเอนเตอโรฮีโมราจิคอีโคไล (Enterohemorrhagic E. coli) ที่พบกำลังแพร่ระบาดอย่างรวดเร็วในแถบยุโรปขณะนี้เป็นกลุ่มที่ก่อโรคในทางเดินอาหารที่สามารถก่อให้เกิดอาการที่รุนแรงจนถึงเสียชีวิตได้ ซึ่งก่อนหน้านี้เชื้ออีเฮคเคยระบาดมาแล้วที่ประเทศญี่ปุ่นและสหรัฐอเมริกา  

โดยปกติแล้วจะพบเชื้ออีโคไลได้ในสิ่งแวดล้อมทั่วไป โดยเฉพาะในมูลสัตว์ และส่วนใหญ่แพร่สู่คนได้ทางการรับประทานอาหารหรือเครื่องดื่มที่มีเชื้อปนเปื้อนอยู่ พบเชื้อได้ในอาหารที่ได้รับการปรุงไม่ถูกสุขลักษณะ เช่น เนื้อหรือผักดิบ ปรุงไม่สุก รวมถึงนมและน้ำที่ไม่ผ่านกรรมวิธีฆ่าเชื้อด้วยความร้อนอย่างเหมาะสม นอกจากนี้การปนเปื้อนของเชื้อโรคจากอุจจาระสู่อาหารและน้ำ อาจเกิดขึ้นได้ระหว่างการเตรียมและการปรุงอาหารได้เช่นกัน

ลักษณะอาการของผู้ที่ได้รับเชื้อกลุ่มอีเฮคมีความหลากหลาย  ตั้งแต่ท้องร่วงเป็นน้ำที่ไม่รุนแรง หายได้เอง จนทำให้เกิดภาวะลำไส้อักเสบเป็นแผล ถ่ายอุจจาระเหลวปนมูกเลือด ปวดเกร็งท้อง  อาเจียน  อาจมีไข้ร่วมด้วย เนื่องจากเชื้อสามารถทนความเป็นกรดได้สูง จึงทำให้เชื้อผ่านบริเวณกระเพาะอาหารซึ่งเป็นกรดไปก่อโรคในลำไส้ได้  คุณสมบัติในการก่อโรคที่สำคัญของเชื้อกลุ่มอีเฮค คือสามารถสร้างและปล่อยสารพิษ  ชิกา (Shiga toxin) ออกมา สารพิษชิกาจะสามารถเข้าสู่กระแสเลือด  และไปทำลายเม็ดเลือดแดงและเกล็ดเลือด  ทำให้ผู้ป่วยเกิดภาวะซีดและเลือดออกง่าย  รวมถึงทำลายเซลล์ไต ทำให้เกิดภาวะไตวายเฉียบพลันและเสียชีวิตได้อย่างรวดเร็ว 



ยิ่งกว่านั้นยังพบว่าปริมาณเชื้อกลุ่มอีเฮคที่ก่อโรคได้นั้นอยู่ในระดับต่ำมากเพียง 10 - 100 เซลล์เท่านั้น ซึ่งหากเปรียบเทียบกับเชื้อก่อโรคในทางเดินอาหารทั่วไป มักต้องมีเชื้อในปริมาณมากกว่า 1 ล้านเซลล์ สำหรับระยะฟักตัวของเชื้อกลุ่มอีเฮคนี้  เฉลี่ยประมาณ  3 - 4 วัน (อาจแตกต่างกันได้ตั้งแต่ 2 วันถึงหลายสัปดาห์) ในผู้ป่วยที่ติดเชื้อ แพทย์จะให้การรักษาตามอาการ เช่น ให้น้ำเกลือทดแทนการสูญเสียน้ำในร่างกาย  ร่วมกับการให้ยาฆ่าเชื้อหากมีอาการรุนแรง  ผู้ป่วยที่มีอาการท้องร่วงรุนแรง หรือมีอาการปวดเกร็งท้องร่วมกับถ่ายปนมูกเลือด ควรรีบปรึกษาแพทย์ 

แม้ขณะนี้จะยังไม่พบเชื้ออีโคไลกลุ่มอีเฮคระบาดในประเทศไทย และพบก่อโรคในคนไทยได้น้อยมาก แต่ควรระมัดระวังและเตรียมพร้อม การป้องกันที่ดีที่สุด คือ รับประทานอาหารที่ปรุงสุกถูกสุขลักษณะ เนื่องจากเชื้อจะถูกทำลาย ด้วยความร้อนที่อุณหภูมิ 70 องศาเซลเซียส ขึ้นไป และล้างมือให้สะอาดเป็นประจำ หากสงสัยว่าจะติดเชื้อควรรีบพบแพทย์ ไม่ควรซื้อยารับประทานเอง รวมทั้งรักษาสุขอนามัยเรื่องอาหาร เช่น ผัก ผลไม้ และน้ำดื่ม ตลอดจนความสะอาดของภาชนะที่ใช้ เพื่อลดการติดเชื้อหรือการแพร่กระจายสู่ผู้อื่น
","https://www.stkc.go.th/sites/default/files/stiarticle_images/1518592051.jpg"
"790","หยาดน้ำฟ้า","Mon, 2018-02-12 11:30","http://www.stkc.go.th/node/790","วิทยาศาสตร์ฟิสิกส์","http://www.lesa.biz/earth/atmosphere/precipitation","หยาดน้ำฟ้า (Precipitation) เป็นชื่อเรียกรวมของหยดน้ำและน้ำแข็ง ที่เกิดจาการควบแน่นของไอน้ำแล้วตกลงมาสู่พื้น เช่น ฝน ลูกเห็บ หิมะ เป็นต้น หยาดน้ำฟ้าแตกต่างจากจากหยดน้ำหรือละอองน้ำในก้อนเมฆ (Cloud droplets) ตรงที่หยาดน้ำต้องมีขนาดใหญ่และมีน้ำหนักมากพอที่จะชนะแรงต้านอากาศ และตกสู่พื้นโลกได้โดยไม่ระเหยเป็นไอน้ำเสียก่อน ฉะนั้นกระบวนการเกิดหยาดน้ำฟ้าจึงมีความสลับซับซ้อนมากกว่ากระบวนการควบแน่นที่ทำให้เกิดเมฆ หยาดน้ำฟ้าที่เกิดขึ้นในประเทศไทย ได้แก่
   - ละอองหมอก (Mist) เป็นหยดน้ำขนาด 0.005 – 0.05 มิลลิเมตร เกิดจากเมฆสตราตัส ทำให้เรารู้สึกชื้นเมื่อเดินผ่าน มักพบบนยอดเขาสูง
   - ฝนละออง (Drizzle) เป็นหยดน้ำขนาดเล็กกว่า 0.5 มิลลิเมตร เกิดจากเมฆสตราตัส พบเห็นบ่อยบนยอดเขาสูง ตกต่อเนื่องเป็นเวลานานหลายชั่วโมง
   - ฝน (Rain) เป็นหยดน้ำมีขนาดประมาณ 0.5 – 5 มิลลิเมตร ฝนส่วนใหญ่ตกลงมาจากเมฆนิมโบสตราตัส และเมฆคิวมูโลนิมบัส
   - หิมะ (Snow) เป็นผลึกน้ำแข็งขนาดประมาณ 1 – 20 มิลลิเมตร ซึ่งเกิดจากไอน้ำจากน้ำเย็นยิ่งยวด ระเหิดกลับเป็นผลึกน้ำแข็งแล้วตกลงมา (เคยมีหิมะตกที่จังหวัดเชียงราย ในปีที่อากาศหนาวเย็นมาก)
   - ลูกเห็บ (Hail) เป็นก้อนน้ำแข็งขนาดใหญ่กว่า 5 เซนติเมตร เกิดขึ้นจากกระแสในอากาศแนวดิ่งภายในเมฆคิวมูโลนิมบัส พัดให้ผลึกน้ำแข็งสะสมตัวจนมีขนาดใหญ่และตกลงมา
ในก้อนเมฆทั่วไป หยดน้ำเล็กๆ มีขนาดเท่ากันและตกลงมาอย่างช้าๆ ด้วยความเร็วเดียวกัน หยดน้ำเหล่านั้นจึงไม่มีโอกาสที่จะชนหรือรวมตัวกันให้มีขนาดใหญ่ขึ้นได้เลย แต่ภายในเมฆก่อตัวในแนวตั้ง เช่น เมฆคิวมูโลนิมบัสจะมีหยดน้ำหลายขนาด หยดน้ำขนาดใหญ่จะตกลงมาด้วยความเร็วที่มากกว่าหยดน้ำขนาดเล็ก จึงชนและรวมตัวกับหยดน้ำขนาดเล็กที่อยู่เบื้องล่าง ทำให้เกิดการสะสมตัวจนมีขนาดใหญ่ขึ้น ดังภาพที่ 1 เราเรียกกระบวนการนี้ว่า “กระบวนการชนและรวมตัวกัน” (Collision – coalescence process)

ภาพที่ 1 การหล่นของหยดน้ำขนาดเท่ากัน (ซ้าย) และขนาดแตกต่างกัน (ขวา)

นอกจากนั้นกระแสอากาศไหลขึ้น (Updraft) ยังช่วยให้เร่งอัตราการชนและรวมตัวให้เกิดขึ้นอย่างรวดเร็ว เมื่อหยดน้ำมีขนาดใหญ่ประมาณ 1 มิลลิเมตร จะมีน้ำหนักมากพอที่จะชนะแรงพยุง และตกลงมาด้วยแรงโน้มถ่วงของโลก หยดน้ำที่ตกลงมาจากยอดเมฆชนและรวมตัวกับหยดน้ำอื่นๆ ในขาลงกลายเป็น “หยดน้ำฝน” (Rain droplets) ตกลงจากฐานเมฆ โดยมีขนาดประมาณ 2 - 5 มิลลิเมตร ดังภาพที่ 2


ภาพที่ 2 การเพิ่มขนาดของหยดน้ำในก้อนเมฆ

ในเขตที่มีอากาศหนาวเย็น เช่น ในเขตละติจูดสูงหรือบนเทือกเขาสูง รูปแบบของการเกิดหยาดน้ำฟ้าจะแตกต่างไปจากเขตร้อน หยดน้ำบริสุทธิ์ในก้อนเมฆมิได้แข็งตัวที่อุณหภมิ 0°C หากแต่แข็งตัวที่อุณหภูมิประมาณ -40°C เราเรียกน้ำในสถานะของเหลวที่อุณหภูมิต่ำกว่า 0°C นี้ว่า “น้ำเย็นยิ่งยวด” (Supercooled water) น้ำเย็นยิ่งยวดจะเปลี่ยนสถานะเป็นของแข็งได้ก็ต่อเมื่อกระทบกับวัตถุของแข็งอย่างทันทีทันใด ยกตัวอย่าง เมื่อเครื่องบินเข้าไปในเมฆชั้นสูง ก็จะเกิดน้ำแข็งเกาะที่ชายปีกด้านหน้า การระเหิดกลับเช่นนี้ (Deposition) จำเป็นจะต้องอาศัยแกนซึ่งเรียกว่า “แกนน้ำแข็ง” (Ice nuclei) เพื่อให้ไอน้ำจับตัวเป็นผลึกน้ำแข็ง ในก้อนเมฆมีน้ำครบทั้งสามสถานะ คือ น้ำแข็ง หยดน้ำ และไอน้ำ และมีแรงดันไอน้ำที่แตกต่างกัน  ไอน้ำระเหยจากละอองน้ำโดยรอบ แล้วระเหิดกลับรวมตัวเข้ากับผลึกน้ำแข็งอีกทีหนึ่ง ทำให้ผลึกน้ำแข็งมีขนาดใหญ่ขึ้น ดังภาพที่ 3  เราเรียกกระบวนการนี้ว่า “กระบวนการเบอร์เจอรอน” (Bergeron process)


ภาพที่ 3 การเพิ่มขนาดของผลึกน้ำแข็ง

 เมื่อผลึกน้ำแข็งมีขนาดใหญ่และมีน้ำหนักมากพอที่จะชนะแรงพยุง (Updraft) มันจะตกลงมาด้วยแรงโน้มถ่วงของโลก และปะทะกับหยดน้ำเย็นยิ่งยวดซึ่งอยู่ด้านล่าง ทำให้เกิดการเยือกแข็งและรวมตัวให้ผลึกมีขนาดใหญ่ยิ่งขึ้นไปอีก นอกจากนั้นผลึกอาจจะปะทะกันเอง จนทำให้เกิดผลึกขนาดใหญ่ที่เรียกว่า “เกล็ดหิมะ” (Snow flake) ในเขตอากาศเย็น หิมะจะตกลงมาถึงพื้น แต่ในวันที่มีอากาศร้อน หิมะจะเปลี่ยนสถานะกลายเป็น “ฝน” เสียก่อนแล้วจึงตกถึงพื้น


ภาพที่ 4 กระบวนการเกิดหยาดน้ำฟ้าในเมฆคิวมูโลนิมบัส

ในเขตร้อนเช่น ประเทศไทย อากาศมีอุณหภูมิสูง ทำให้เกิดเมฆคิวมูโลนิมบัส (Cumulonimbus) ซึ่งเป็นเมฆพายุฝนฟ้าคะนอง  ภายในเมฆคิวมูโลนิมบัสจะมีทั้งกระแสอากาศยกตัว (Updraft) และกระแสอากาศจมตัว (Downdraft) สลับกันดังท่ีแสดงในภาพที่ 4  หากเครื่องบินผ่านเข้าไปในเมฆคิวมูโลนิมบัสก็จะเกิดสภาวะ ""ตกหลุมอากาศ"" (Turbulence)  กระแสอากาศที่พัดขึ้นและลงสลับกันในแนวดิ่งจะทำให้หยดน้ำที่เกิดขึ้นสะสมตัวกันจนมีขนาดใหญ่ และหากถูกพัดให้สูงขึ้นสู่ด้านบนซึ่งมีอุณหภูมิต่ำกว่าจุดเยือกแข็ง  ก้อนน้ำแข็งที่เกิดขึ้นประทะกับน้ำเย็นยิ่งยวด แล้วสะสมตัวกันเป็นชั้นๆ จนมีขนาดใหญ่แล้วตกลงมาเป็นลูกเห็บ (Hail)  ซึ่งถ้าหากพิจารณาภาคตัดขวางของลูกเห็บจะเห็นว่า มีลักษณะเป็นเปลือกห่อหุ้มกันเป็นชั้นๆ ดังภาพที่ 5


ภาพที่ 5 ลูกเห็บ
","https://www.stkc.go.th/sites/default/files/stiarticle_images/1518409844.gif"
"789","การเปลี่ยนสถานะของน้ำ","Mon, 2018-02-12 11:20","http://www.stkc.go.th/node/789","วิทยาศาสตร์ฟิสิกส์","http://www.lesa.biz/earth/atmosphere/state-of-water","แม้ว่าองค์ประกอบส่วนใหญ่ของบรรยากาศจะเป็นไนโตรเจนและออกซิเจน  แต่แก๊สทั้งสองชนิดไม่ได้มีอิทธิพลต่อการเปลี่ยนแปลงสภาพอากาศ  เนื่องจากมีจุดหลอมเหลวและจุดเยือกแข็งต่ำมาก   อุณหภูมิของบรรยากาศและพื้นผิวโลกสูงเกินกว่าที่จะทำให้แก๊สทั้งสองชนิดเปลี่ยนสถานะได้   ยกตัวอย่าง หากจะทำให้แก๊สไนโตรเจนในอากาศเปลี่ยนสถานะเป็นของเหลว อุณหภูมิอากาศจะต้องลดต่ำลงถึง -196°C   ซึ่งเป็นไปไม่ได้เนื่องจากโลกอยู่ใกล้ดวงอาทิตย์มากเกินไป  ในทางตรงข้ามแม้บรรยากาศจะมีไอน้ำอยู่เพียงเล็กน้อย ประมาณ 0.1 - 4% แต่ก็มีอิทธิพลทำให้เกิดการเปลี่ยนแปลงสภาพอากาศได้อย่างรุนแรง เป็นเพราะว่าน้ำในอากาศสามารถเปลี่ยนสถานะกลับไปกลับมาได้ทั้งสามสถานะ เนื่องจากอุณหภูมิ ณ จุดหลอมเหลวและจุดเยือกแข็งของน้ำไม่แตกต่างกันมาก    

        ไอน้ำ (Vapor) คือน้ำที่อยู่ในสถานะแก๊ส  ไอน้ำเป็นแก๊สที่ไม่มีสี ไม่มีกลิ่น โปร่งใสมองไม่เห็น น้ำในอากาศสามารถเปลี่ยนจากสถานะหนึ่งไปสู่อีกสถานะหนึ่งกลับไปกลับมาได้ โดยไม่ต้องพึ่งพาการถ่ายเทความร้อนและมวลสารจากสิ่งแวดล้อม  กลไกการเปลี่ยนแปลงในลักษณะนี้เรียกว่า ""กระบวนแอเดียแบติก"" (Adiabatic process) การเปลี่ยนสถานะของน้ำทำให้การดูดกลืนหรือการคายความร้อนซึ่งเรียกว่า “ความร้อนแฝง” (Latent heat) ดังที่แสดงในภาพที่ 1   ความร้อนแฝงมีหน่วยวัดเป็นแคลอรี  1 แคลอรี เท่ากับปริมาณความร้อนซึ่งทำให้น้ำ 1 กรัม มีอุณหภูมิสูงขึ้น 1°C    (ดังนั้นหากเราเพิ่มความร้อน 10 แคลอรี ให้กับน้ำ 1 กรัม น้ำจะมีอุณหภูมิสูงขึ้น 10°C)


ภาพที่ 1 พลังงานที่ใช้ในการเปลี่ยนสถานะของน้ำ

 

การหลอมเหลว (Melting) คือ การที่น้ำเปลี่ยนสถาะนะจากของแข็งเป็นของเหลว  เมื่อเพิ่มพลังงานความร้อนให้แก้วซึ่งบรรจุน้ำแข็ง น้ำแข็งจะดูดกลืนความร้อนนี้ไว้ โดยยังคงรักษาอุณหภูมิ 0°C คงที่ไม่เปลี่ยนแปลง จนกว่าน้ำแข็งจะละลายหมดก้อน ความร้อนที่ถูกดูดกลืนเข้าไปจะทำลายพันธะไฮโดรเจนในโครงสร้างผลึกน้ำแข็ง  ทำให้น้ำแข็งเปลี่ยนสถานะเป็นของเหลว โดยมีอัตราการดูดกลืนความร้อนแฝง 80 แคลอรี/กรัม 

การแข็งตัว (Fleezing) คือ การที่น้ำเปลี่ยนสถานะจากของเหลวเป็นของแข็ง ซึ่งน้ำจำเป็นต้องถ่ายเทพลังงานภายในออกมาในรูปของการคายความร้อนแฝง 80 แคลอรี/กรัม เพื่อลดแรงสั่นสะเทือนของโมเลกุล เพื่อให้พันธะไฮโดรเจนสามารถยึดเหนี่ยวโมเลกุลให้จับตัวกันเป็นโครงสร้างผลึก 

การระเหย (Evaporation) คือ การที่น้ำเปลี่ยนจากสถานะของเหลวเป็นแก๊ส เมื่อเพิ่มพลังงานความร้อนให้แก้วซึ่งบรรจุน้ำ น้ำจะดูดกลืนความร้อนนี้ไว้ โดยยังคงรักษาอุณหภูมิ 100°C คงที่ไม่เปลี่ยนแปลง จนกว่าน้ำจะระเหยกลายเป็นไอน้ำหมดแก้ว โดยใช้อัตราการดูดกลืนความร้อนแฝง 600 แคลอรี/กรัม 

การควบแน่น (Condensation) คือ การที่น้ำเปลี่ยนจากสถานะแก๊สเป็นของเหลว ซึ่งน้ำจำเป็นต้องถ่ายเทพลังงานภายในออกมาในรูปของการคายความร้อนแฝง 600 แคลอรี/กรัม เพื่อลดแรงดันของระหว่างโมเลกุล 

การระเหิด (Sublimation) คือ การที่น้ำเปลี่ยนจากสถานะจากของแข็งเป็นแก๊สโดยตรง ซึ่งต้องการดูดกลืนความร้อนแฝง 680 แคลอรี/กรัม

การระเหิดกลับ (Deposition) คือ การที่น้ำเปลี่ยนจากสถานะแก๊สเป็นของแข็ง ซึ่งน้ำจำเป็นต้องถ่ายเทพลังงานภายในออกมาในรูปของการคายความร้อนแฝง 680 แคลอรี/กรัม


ภาพที่ 2 กราฟแสดงความร้อนแฝงที่ใช้เปลี่ยนสถานะของน้ำ 
ก = สถานะของแข็ง, ข = หลอมละลาย, ค = สถานะของเหลว, ง = การระเหย

อย่างไรก็ตามในการระเหยและควบแน่นของน้ำในธรรมชาตินั้น ไม่จำเป็นต้องรอให้อุณหภูมิสูง 100°C  การระเหยและควบแน่นของน้ำ ขึ้นอยู่กับปัจจัยหลายประการ เช่น ความสูงจากระดับน้ำทะเลปานกลาง ความกดอากาศ พลังงานแสงอาทิตย์ และกระแสลม เป็นต้น

 
","https://www.stkc.go.th/sites/default/files/stiarticle_images/1518409253.jpg"
"788","กลไกการถ่ายเทความร้อน","Mon, 2018-02-12 11:12","http://www.stkc.go.th/node/788","ดาราศาสตร์","http://www.lesa.biz/earth/atmosphere/heat-transfer","

พลังงานความร้อนสามารถถ่ายเทจากสสารหนึ่งไปยังอีกสสารหนึ่ง โดยมีสื่อตัวกลางหรือไม่มีก็ได้ เราแบ่งกลไกการถ่ายเทความร้อนออกเป็น 3 ประเภท ดังนี้ 
          การนำความร้อน (Conduction) เป็นการถ่ายเทความร้อนจากโมเลกุลไปสู่อีกโมเลกุลหนึ่งที่อยู่ติดกันไปเรื่อยๆ จากอุณหภูมิสูงไปสู่อุณหภูมิต่ำ ยกตัวอย่างเช่น หากเราจับทัพพีในหม้อหุงข้าว ความร้อนจะเคลื่อนที่ผ่านทัพพีมายังมือของเรา ทำให้เรารู้สึกร้อน โลหะเป็นตัวนำความร้อนที่ดี อโลหะและอากาศเป็นตัวนำความร้อนที่เลว

          การพาความร้อน (Convection) เป็นการถ่ายเทความร้อนด้วยการเคลื่อนที่ของโมเลกุลของสสาร ซึ่งมีสถานะเป็นของเหลวและแก๊ส  ส่วนของแข็งมีการถ่ายเทความร้อนด้วยการนำความร้อนและการแผ่รังสีเท่านั้น การพาความร้อนส่วนมากมักเกิดขึ้นในบรรยากาศและมหาสมุทร รวมทั้งแมกมาและโลหะเหลวภายในโลก และแก๊สร้อนในดวงอาทิตย์

          การแผ่รังสี (Radiation) เป็นการถ่ายเทความร้อนออกรอบตัวทุกทิศทุกทาง โดยไม่ต้องอาศัยตัวกลางในการส่งถ่ายพลังงานดังเช่นการนำความร้อนและการพาความร้อน  การแผ่รังสีจึงสามารถถ่ายเทความร้อนผ่านอวกาศได้  วัตถุทุกชนิดที่มีอุณหภูมิสูงกว่า -273°C หรือ 0 K (เคลวิน) ย่อมมีการแผ่รังสี วัตถุที่มีอุณหภูมิสูงแผ่รังสีคลื่นสั้น วัตถุที่มีอุณหภูมิต่ำแผ่รังสีคลื่นยาวตามกฎของวีน






ภาพที่ 1 การถ่ายเทความร้อน

ภาพที่ 1 แสดงให้เห็นถึงธรรมชาติของวัฏจักรการพาความร้อน การแผ่รังสีจากกองไฟทำให้เกิดความร้อนที่ก้นหม้อน้ำด้านนอก โลหะทำให้เกิดการนำความร้อนเข้าสู่ภายในหม้อ ทำให้น้ำที่อยู่เบื้องล่างร้อนและขยายตัว มีความหนาแน่นต่ำจึงลอยขึ้นสู่ข้างบน ส่วนน้ำเย็นความหนาแน่นสูงซึ่งอยู่ด้านบนเคลื่อนตัวลงมาแทนที่ เมื่อน้ำเย็นที่เคลื่อนลงมาได้รับความร้อนเบื้องล่าง ก็จะลอยขึ้นหมุนวนเป็นวัฏจักรต่อเนื่องกันไป ซึ่งเรียกว่า “เซลล์การพาความร้อน” (Convection cell)  เซลล์การพาความร้อนที่เกิดขึ้นในธรรมชาติได้แก่ การหมุนเวียนของเหล็กเหลวในแก่นชั้นนอกของโลก กระบวนการธรณีแปรสัณฐาน  สายพานยักษ์ของกระแสน้ำลึกในมหาสมุทร  วัฏจักรน้ำบนพื้นผิวโลก  กระแสลมและความกดอากาศ  กระแสอากาศในเมฆคิวมูโลนิมบัส  บรรยากาศชั้นโฟโตสเฟียร์ของดวงอาทิตย์  แถบเข็มขัดเมฆบนดาวพฤหัสบดี เป็นต้น


ภาพที่ 2 เซลล์การพาความร้อนในบรรยากาศโลก

ในการศึกษาระบบโลกและอุตุนิยมวิทยาจะเน้นเรื่องกลไกการแผ่รังสีและการพาความร้อน ทั้งนี้เนื่องจากดวงอาทิตย์ถ่ายเทพลังงานจากดวงอาทิตย์มาสู่โลกโดยการแผ่รังสี  พื้นผิวโลกและบรรยากาศแต่ละชั้นดูดกลืนรังสีคลื่นสั้นแต่ละชนิดแล้วแผ่รังสีที่มีความยาวคลื่นมากกว่าออกมา เมื่อน้ำและอากาศได้รับพลังงานความร้อน ก็จะเคลื่อนที่ด้วยการพาความร้อน ทำให้เกิดหมุนเวียนของอากาศในภาพที่ 2

","https://www.stkc.go.th/sites/default/files/stiarticle_images/1518408742.gif"
"786","เคมีอันตรายจากการปัสสาวะลงสระว่ายน้ำ","Fri, 2018-02-09 14:09","http://www.stkc.go.th/node/786","วิทยาศาสตร์เคมี","http://www.scimath.org/article-chemistry/item/7743-2017-12-04-04-48-40","เพียงแค่คุณได้กระโดดลงในสระ ก็ลืมไปหมดสิ้นถึงคุณภาพของน้ำและสารเคมีที่อยู่ในน้ำ  เราไม่สามารถรับรู้ได้ว่าจะมีใครแอบปัสสาวะลงไปในสระน้ำที่คุณกำลังเล่นอย่างสนุกสนานอยู่หรือไม่ ซึ่งนั่นไม่ใช่สิ่งที่ดี เนื่องด้วยสารเคมีที่เป็นผลพลอยได้จากปัสสาวะและคลอรีนอาจไม่ปลอดภัยอย่างที่คิด

 

หากสระว่ายน้ำที่คุณกระโดดลงไปเป็นสระว่ายน้ำส่วนตัวที่มีคุณรู้อยู่เพียงคนเดียวว่าแอบปัสสาวะลงไปก็คงจะไม่เป็นปัญหา แต่ในความเป็นจริงแล้วคุณไม่สามารถวางใจเพื่อนมนุษย์ได้ เมื่อต้องใช้บริการสระว่ายน้ำสาธารณะ ดังนั้นจึงควรปลุกจิตสำนึกขึ้นมาและทราบไว้ว่า ปริมาณน้ำปัสสาวะที่ถูกเพิ่มลงไปในสระนั้นทำปฏิกิริยาทางเคมีกับคลอรีนและสร้างสารพิษที่เรียกว่าไซยาไนด์คลอไรด์ (Cyanogen Chloride)

          ไซยาไนด์คลอไรด์หรือบางครั้งถูกเรียกว่าไนโตรเจนไตรคลอไรด์ ถูกสร้างขึ้นจากการที่คลอรีนในสระว่ายน้ำทำปฏิกิริยากับกรดยูริกในปัสสาวะ ซึ่งสารดังกล่าวมีลักษณะคล้ายกับแก๊สน้ำตา ที่มีความระคายเคืองต่อดวงตา จมูก และปอด และก่อให้เกิดอันตรายอย่างมากในปริมาณความเข้มข้นสูง จึงทำให้นักวิทยาศาสตร์พยายามที่จะวัดปริมาณของไซยาไนด์คลอไรด์ในสระว่ายน้ำเพื่อประเมินความเสี่ยงและหาวิธีการป้องกัน แต่ปัญหาอยู่ตรงที่ความยากในการวัดปริมาณความเข้มข้นของสารเคมีที่มีปัจจัยในเรื่องจำนวนผู้ใช้ ส่วนผสม อุณหภูมิ รวมทั้งระยะเวลาในการเปลี่ยนน้ำ

          จากการทดลองของนักวิทยาศาสตร์พบว่า ในกรณีที่เลวร้ายที่สุดที่จะมีไซยาไนด์คลอไรด์ที่เกิดขึ้นจากปฏิกิริยาระหว่างกรดยูริกในปัสสาวะกับคลอรีนในสระว่ายน้ำจะอยู่ที่ประมาณ 30 ไมโครกรัมต่อลิตร (ppb) ซึ่งน้อยมากเมื่อเทียบกับการที่องค์การอนามัยโลกอนุญาตให้มีการใช้ไซยาไนด์คลอไรด์ไม่เกิน 70 ppb ในน้ำดื่ม ในขณะที่ปริมาณของไซยาไนด์คลอไรด์ที่ทำให้เกิดอาการชักและเสียชีวิตได้จะอยู่ในระดับที่สูงกว่า 2,500 ppb และนั่นเป็นเรื่องที่แทบจะเป็นไปไม่ได้ที่สระว่ายน้ำจะมีปริมาณสารพิษสูงขนาดนั้น เว้นเสียแต่ว่าผู้ใช้บริการสระว่ายน้ำสาธารณะหลายล้านคนจะพร้อมใจกันปัสสาวะลงในสระว่ายน้ำในเวลาเดียวกัน

          ทั้งนี้จากข้อมูลดังกล่าวก็ไม่ได้หมายความว่า สารเคมีปริมาณน้อยจะไม่เป็นอันตราย อย่างไรก็ดี ไซยาไนด์คลอไรด์ไม่ใช่สารพิษเดียวที่เกิดขึ้นจากปฏิกิริยาระหว่างปัสสาวะและคลอรีนในสระว่ายน้ำ

 

การทำปฏิกิริยากันระหว่างกรดยูริกและคลอรีนยังก่อให้เกิดสารไตรโคลรามีน (Trichloramine) สารพิษอีกชนิดหนึ่งที่ก่อให้เกิดอาการระคายเคืองต่อระบบทางเดินหายใจและปอด ซึ่งในช่วงไม่กี่ปีที่ผ่านมานักวิทยาศาสตร์ตั้งข้อสงสัยว่า การได้รับสารไตรโคลรามีนมีความเชื่อมโยงกับอัตราการเกิดโรคหอบหืดเพิ่มขึ้นในเด็ก แต่ก็ยังไม่มีการศึกษาใดที่ให้ข้อสรุปได้อย่างชัดเจน

         ความเป็นจริงแล้ว ในชีวิตประจำวันของคนเรามักจะรายล้อมไปด้วยสารพิษอยู่เสมอ ดังนั้นจึงควรมีการประเมินวิธีการจัดการต่อความเสี่ยงหรือวิธีที่ช่วยลดความเสี่ยงในการดำรงชีวิต  และเมื่อพิจารณาถึงวิธีการบริหารความเสี่ยงที่ดีที่สุดแล้วให้พิจารณาต่อไปถึงความเป็นไปได้ที่จะมีสิ่งอื่นใดเป็นอันตรายถึงชีวิต หรืออย่างน้อยที่สุดก็ทำให้รู้สึกไม่สบายจากการใช้บริการสระว่ายน้ำ
","https://www.stkc.go.th/sites/default/files/stiarticle_images/1518160211.jpg"
"785","[การทดลอง] เตรียมตัวรับวาเลนไทน์ การทดลองดอกกุหลาบสีรุ้ง","Fri, 2018-02-09 12:50","http://www.stkc.go.th/node/785","วิทยาศาสตร์ธรรมชาติ","https://lifestyle.campus-star.com/diy/65949.html","วาเลนไทน์นี้ต้องไม่เหมือนใคร!! ดอกกุหลาบใครก็มี แต่ดอกกุหลาบสีรุ้ง ไม่ซ้ำใครแน่!! เตรียมเซอร์ไพรส์หวานใจ ด้วยการทดลองนี้ รับรองมีปลื้ม
　
อุปกรณ์
1. ดอกกุหลาบ สีขาวหรือสีอ่อน
2. สีผสมอาหาร
3. แก้วสั้น 4 ใบ
4. น้ำสะอาด
5. คัตเตอร์ 
　
วิธีทดลอง
1. ผสมสีผสมอาหารกับน้ำ ใส่แก้วไว้ทั้ง 4 ใบ (ใบละสี)
2. ใช้คัตเตอร์ผ่าก้านกุหลายจากด้านล่าง เป็น 4 แฉก ความยาวประมาณ 2-3 นิ้ว
3. นำก้านกุหลาบที่เราแผ่เป็น 4 แฉกแล้ว เสียบลงในแก้วทั้ง 4 ใบ โดยให้แต่ละแฉกจมน้ำ
4. คอยสังเกตุความเปลี่ยนแปลง ทุกๆ ชั่วโมง ถ้าได้สีที่ชอบแล้วก็สามารถนำออกมาได้เลย
　
ที่ดอกกุหลาบสามารถเปลี่ยนสีได้ ก็เพราะก้านกุหลาบจะทำการดูดน้ำ และลำเลียงขึ้นมาที่กลีบดอก ในกรณีนี้น้ำของเรามีสี ก็จะทำให้กลีบดอกมีสีไปด้วยนั่นเองครับ
　
ทีนี้จะนำกุหลาบสีรุ้งไปประดับบ้าน หรือจะนำไปเซอร์ไพรส์คนรู้ใจ ก็แปลกไม่เหมือนใคร แถมได้ใจไปเต็มๆ แล้วล่ะครับ
　
#STKC #การทดลอง","https://www.stkc.go.th/sites/default/files/stiarticle_images/1518155412.jpg"
"784","หมอก (Fog)","Fri, 2018-02-09 10:48","http://www.stkc.go.th/node/784","วิทยาศาสตร์ฟิสิกส์","http://www.thaigoodview.com/library/contest2552/type1/science03/16/contents/p14.html","คือ เมฆที่เกิดในระดับใกล้พื้นดิน ซึ่งทำให้ทัศนวิสัยหรือการมองเห็นเลวลง เป็นอันตรายต่อการจราจรทั้งทาง บกและทางอากาศ ในวันที่มีอากาศชื้น และท้องฟ้าใส พอตกกลางคืนพื้นดินจะเย็นตัวอย่างรวดเร็ว ทำให้ไอน้ำ ในอากาศเหนือพื้นดินควบแน่น เป็นหยด หมอกซึ่งเกิดขึ้นโดยวิธีนี้จะมีอุณหภูมิต่ำ และมีความหนาแน่นสูงเคลื่อน
ตัวลงสู่ที่ต่ำ และมีอยู่อย่างหนาแน่นในหุบเหว

   เมื่ออากาศอุ่นมีความชื้นสูง ปะทะกับพื้นผิวที่มีความหนาวเย็น เช่น ผิวน้ำในทะเล สาบอากาศจะควบแน่น กลายเป็นหยดน้ำ ในลักษณะเช่นเดียวกับหยดน้ำซึ่งเกาะอยู่รอบแก้วน้ำแข็ง เมื่ออากาศร้อนซึ่งมีความชื้นสูง ปะทะกับอากาศเย็น ซึ่งอยู่ข้างบน แล้วควบแน่นเป็นหยดน้ำ เช่น เวลาหลังฝนตกไอน้ำที่ระเหยขึ้นจากพื้นถนน ซึ่งร้อน ปะทะกับอากาศเย็น ซึ่งอยู่ข้างบน แล้วควบแน่นกลายเป็นหมอกหรือไอน้ำจากลมหายใจเมื่อปะทะกับ อากาศเย็นของฤดูหนาว แล้วควบแน่นกลายเป็นละอองน้ำเล็กๆ ให้เรามองเห็นเป็นควันสีขาว

   หมอกที่เกิดจากการแผ่รังสี (Radiation Fog) เรียกอีกอย่างว่า Ground Fog เกิด ขึ้นเหนือพื้นดินที่เย็นลง จากการสูญเสียความร้อนในช่วงกลางคืน เมื่ออากาศระดับ ใกล้พื้นดินเย็นกว่าอากาศที่ปกคลุมอยู่ด้านบน และมี ความชื้นที่เหมาะสมจะเกิดหมอกชนิดนี้ขึ้น และมักจะเกิดครอบคลุมพื้นที่กว้าง



หมอกที่เกิดจากการพาความร้อน ( advectionfog ) หมอกที่เกิดในชั้นต่ำของมวลอากาศซึ่งเคลื่อนที่ไปบน ผิวพื้นที่เย็นกว่าจนทำให้อุณหภูมิของอากาศข้างล่างลดลงต่ำกว่าอุณหภูมิจุดน้ำค้าง



หมอกลาดเนินเขา (upslopefog)เกิดจากมวลอากาศเคลื่อนที่ไปบนภูมิประเทศที่เป็นที่ลาดชันมวลอากาศนี้ จะเย็นลงโดยกระบวนการอะเดียบาติกและมักจะเกิดหมอกทางเหนือลมของบริเวณที่ลาดชันเนินเขาหรือภูเขา

","https://www.stkc.go.th/sites/default/files/stiarticle_images/1518148108.jpg"
"783","ลมบกและลมทะเล","Fri, 2018-02-09 10:41","http://www.stkc.go.th/node/783","วิทยาศาสตร์ฟิสิกส์","http://www.physics2u.org/index.php?option=com_content&view=article&id=57:2010-02-04-02-32-40&catid=62:2010-02-04-02-28-01&Itemid=90","ลมบกและลมทะเล เกิดจากความร้อนซึ่งแตกต่างกันระหว่างบริเวณทะเลและพื้นดินตามชายฝั่งในตอนเช้าและตอนบ่าย เวลากลางวันผืนแผ่นดินตามชายฝั่งได้รับรังสีจากดวงอาทิตย์ ทำให้มีอุณหภูมิสูงกว่าบริเวณทะเล ดังนั้นอากาศในบริเวณแผ่นดินจึงมีความแน่นน้อยกว่า และความกดก็ลดลงด้วยจึงลอยตัวขึ้น ดังนั้นอากาศเย็นตามบริเวณทะเลจะพัดเข้ามาแทนที่ลมซึ่งพัดจากทะเลนี้เรียกว่า ""ลมทะเล"" (sea breeze) ซึ่งเกิดขึ้นในตอนบ่ายและเย็น นอกจากตามชายฝั่งทะเลแล้ว ลักษณะคล้ายลมทะเลนี้อาจจะเกิดขึ้นตามทะเลสาบใหญ่ๆ ก็ได้ ........

ส่วนมากลมบก (land breeze) นั้น เกิดขึ้นในทิศตรงกันข้ามกับลมทะเล และมีกำลังแรงน้อยกว่า กล่าวคือในตอนกลางคืนพื้นน้ำมีอุณหภูมิสูงกว่าผืนแผ่นดิน ดังนั้นอากาศในบริเวณทะเลซึ่งมีความแน่นน้อยกว่าจะลอยตัวขึ้น อากาศเย็นในบริเวณแผ่นดินจะพัดออกไปแทนที่


ลมทะเลพัดจากทะเลเข้าฝั่ง เวลากลางวัน



ลมบกพัดจากฝั่งไปยังทะเล เวลากลางคืน


จากความรู้เรื่องลมบกลมทะเลนี้ ชาวประมงได้อาศัยกำลังของลมดังกล่าวเป็นเครื่องช่วยในการแล่นเรือเข้าหรือออกจากฝั่งได้ดีในการดำเนินอาชีพหาปลาของเขา
","https://www.stkc.go.th/sites/default/files/stiarticle_images/1518147690.JPG"
"782","รู้จักกับ Server Room หัวใจสำคัญของอาคารต่างๆ","Fri, 2018-02-09 10:00","http://www.stkc.go.th/node/782","วิศวกรรมไฟฟ้า อิเล็กทรอนิกส์และสารสนเทศ","https://www.it24hrs.com/2018/server-room-link-rack/","
Server Room คือห้องที่มีระบบคอมพิวเตอร์ และโทรคมนาคมของสำนักงาน ซึ่งหลายๆคนมักจะเข้าใจผิด คิดว่า “Server Room” กับ “ห้องไฟฟ้า” คือห้องเดียวกัน ซึ่งเป็นความเข้าใจผิดที่น่ากลัวมาก เพราะ“ห้องไฟฟ้า” คือ ห้องที่มีการดูแลระบบไฟฟ้าในการเลี้ยงอุปกรณ์ทุกอย่างในอาคารนั้นๆ ส่วน“Server Room” คือ ห้องแห่งข้อมูลของทั้งออฟฟิศมีทั้งระบบคอมพิวเตอร์ และโทรคมนาคม หากทั้ง 2 ห้องถูกนำมารวมไว้ในห้องเดียวกัน มักจะเกิดปัญหาระบบการทำงานของคอมพิวเตอร์มากมาย เช่น ระบบล่ม, คอมช้า ติดๆดับๆได้ ด้วยเหตุที่ระบบคอมพิวเตอร์และโทรคมนาคม เป็นระบบที่มีการสื่อสารด้วยสัญญาณไฟฟ้าที่มีความถี่สูง และให้ความสำคัญกับทุกคลื่นความถี่ที่มีการส่งสัญญาณ ฉะนั้นถ้านำระบบคอมพิวเตอร์รวมกันในห้องไฟฟ้าอาจจะเกิดการรบกวนจากสัญญาณไฟฟ้าได้  รวมถึงการติดตั้ง สายสัญญาณ ด้วยเหมือนกันก็ควรจะแยกราง หรือแยกท่อระหว่างสายไฟฟ้า, สายสัญญาณคอมพิวเตอร์ และอุปกรณ์ที่ใช้ในการสื่อสารจำพวก Switch, Hub, Server จะต้องมีระบบระบายความร้อนที่ดี

ยกตัวอย่างง่ายๆลองนึกถึง คอมพิวเตอร์ที่มีตัว CPU จะเห็นได้ว่าภายในเครื่อง CPU จะมีการติดตั้งพัดลมระบายอากาศไว้ ถ้าพัดลมตัวนี้เกิดเสียใช้งานไม่ได้ขึ้นมาก็จะทำให้ระบบคอมพิวเตอร์แฮงค์ ใช้ไปก็ติดๆดับๆได้ ดังนั้นระบบคอมพิวเตอร์จึงจำเป็นจะต้องมีระบบระบายอากาศที่ดี จึงจำเป็นจะต้องติดตั้งเครื่องปรับอากาศที่ทำงานตลอด 24 ชั่วโมง โดยอาจออกแบบให้มีเครื่องปรับอากาศสองชุด สลับกันทำงาน ซึ่งถ้าเป็นห้องไฟฟ้าผู้ออกแบบจะไม่ได้คำนึงถึงเรื่องนี้ และสุดท้ายสิ่งที่สำคัญที่สุด คือ เรื่องระบบรักษาความปลอดภัย เพื่อไม่ให้ข้อมูลสำคัญภายในองค์กรรั่วไหลออกไปได้

 

นอกจากระบบคอมพิวเตอร์แล้ว ภายในยังมีระบบโทรศัพท์, ระบบกล้องวงจรปิด, ระบบเสียงตามสาย และระบบแจ้งเหตุเพลิงไหม้ด้วย

ปัจจุบัน Server Room จึงทำหน้าที่รวบรวมอุปกรณ์สื่อสารทั้งหมดที่สำคัญนี้ไว้ในห้องเดียว สะดวกต่อผู้ดูแลระบบในการปรับปรุง เปลี่ยนแปลงหรือโยกย้ายตำแหน่ง

โดยห้องนี้จะมีตู้ Rack สำหรับใส่ระบบคอมพิวเตอร์ โดยมีการออกแบบให้ระบบ Fiber Optic อยู่ด้านบนสุดของตู้ Rack ไหนจะมีสายใยแก้วนำแสงที่เปราะบาง มีโอกาสหักหรือชำรุดได้ง่าย จึงมีการนำสายไว้บนสุดซึ่งเป็นตำแหน่งที่สูงที่สุดในตู้ ทำให้ผู้ใช้งานหรือผู้ติดตั้งมีโอกาสไปสัมผัสสาย Fiber Optic ได้ยากขึ้น ถัดลงมาจะเป็นอุปกรณ์แปลงสัญญาณ (Media Converter) เพื่อทำหน้าที่แปลงสัญญาณแสงที่มาจาก Fiber Optic เป็นสัญญาณไฟฟ้าเพื่อใช้ในระบบ LAN และส่วนถัดมาจะเป็นระบบ LAN ( Patch Panel) และถัดลงมาก็จะเป็นอุปกรณ์ Active เช่น Switch, Hub, Server โดยอุปกรณ์ Active จะอยู่ด้านล่างเพราะอุปกรณ์พวกนี้จะทำงานได้ดีในอุณหภูมิต่ำ เพราะเมื่อเทียบอุณหภูมิที่อยู่ภายในตู้แล้วจะพบว่าด้านบนของตู้อุณหภูมิจะสูงกว่าด้านล่าง เพราะความร้อนที่ออกมาจากอุปกรณ์ Active นี้จะลอยตัวขึ้นสูง ส่วนล่างสุดก็จะเป็นอุปกรณ์สำรองไฟฟ้า (UPS)

Server Room ถือเป็นหัวใจสำคัญของสำนักงาน ดังนั้นต้องใส่ใจมากๆตั้งแต่วางแผน การวางแผนระบบ Network ให้ดี สายสัญญาณ ก็ถือเป็นเรื่องสำคัญ เพราะถึงแม้ระบบมาดี สัญญาณมาดี แต่มาผ่านสายสัญญาณที่ไม่ดี ก็จะทำให้คุณภาพตกลงได้ ดังนั้น จำเป็นจะต้องเลือกใช้สายสัญญาณดีมีคุณภาพ เพื่อให้มีประสิทธิภาพในการใช้งานดียิ่งขึ้น
","https://www.stkc.go.th/sites/default/files/stiarticle_images/1518145233.jpg"
"774","กล่องโฟมบรรจุอาหาร อันตรายอย่ามองข้าม","Tue, 2018-02-06 14:45","http://www.stkc.go.th/node/774","วิทยาศาสตร์เคมี","http://www.pharmacy.mahidol.ac.th/th/knowledge/article/317/กล่องโฟมบรรจุอาหารอันตรายอย่ามองข้าม/","ในยุคสมัยที่คนเราเร่งรีบ รักความสะดวกสบาย หลายคนคงเคยชินกับการรับประทานอาหารกล่อง อาหารสำเร็จรูป เพราะสะดวก รวดเร็ว ประหยัด หาซื้อได้ง่าย โดยลืมคำนึงถึงสุขภาพ และด้วยสภาพเศรษฐกิจในปัจจุบันที่สินค้าอุปโภคบริโภคมีราคาแพงขึ้น ทำให้พ่อค้าแม่ขายต้องปรับตัวหาวิถีทางที่จะลดต้นทุน เพื่อให้ได้กำไรที่มากขึ้น อีกทั้งคนส่วนใหญ่ เน้น “อิ่ม-ถูก-เร็ว” ส่งผลให้อาหารประเภทข้าวกล่องแกงถุง กลายเป็นตัวเลือกอันดับต้นๆที่ผู้คนให้ความสนใจในชีวิตประจำวัน โดยละเลยอันตรายของสุขภาพที่แฝงมากับวัสดุที่ใช้บรรจุอาหาร


โฟมเป็นผลิตภัณฑ์ชนิดหนึ่งที่นิยมนำมาใช้บรรจุอาหารผลิตมาจากวัสดุพอลิเมอร์ชนิดพอลิสไตรีน(polystyrene) เมื่อนำมาใช้บรรจุอาหารร้อนและอาหารทอด น้ำมันจากอาหารจะเกิดปฏิกิริยากับโฟม ทำให้เกิดสารอันตรายปะปนออกมากับอาหาร สารเหล่านี้ ได้แก่ สารสไตรีน (styrene) และสารเบนซิน (benzene) สารสไตรีนที่เกิดขึ้นจะมีผลเสียต่อร่างกาย คือ ทำลายระบบฮอร์โมนในร่างกาย มีผลต่อระบบประสาท เม็ดเลือดแดง ตับและไต เมื่อถูกผิวหนังหรือเข้าตาหรือสูดดมเข้าไป ทำให้เยื่อเมือกเกิดการระคายเคือง มีอาการไอและหายใจลำบาก ปวดศีรษะ ง่วงซึม สำหรับสารเบนซิน จัดเป็นสารก่อมะเร็งในกลุ่ม 2B ตามประกาศของกระทรวงอุตสาหกรรม เรื่องระบบการจำแนกและการสื่อสารความเป็นอันตรายของวัตถุอันตราย พ.ศ.2555 ซึ่งเป็นอันตรายต่อผู้สูดดมหรือรับประทานเข้าไป ในระยะแรกทำให้วิงเวียน คลื่นไส้หรือมีอาการปวดท้อง เนื่องจากกระเพาะถูกกัดกร่อน เวียนศีรษะ อาเจียน ง่วงนอน ชัก หัวใจเต้นแรงและอาจเสียชีวิตได้ การได้รับสารเบนซินเป็นเวลานานจะมีผลทำให้โลหิตจาง (Anemia) เนื่องจากสารเบนซินจะเข้าไปทำลายไขกระดูก ทำให้จำนวนเม็ดเลือดแดงลดลงและทำลายระบบภูมิคุ้มกันของร่างกาย 

ประกาศจากกระทรวงสาธารณสุขฉบับที่ 275 (พ.ศ. 2548) เรื่อง กำหนดคุณภาพมาตรฐานของภาชนะบรรจุที่ทำจากพลาสติก ซึ่งได้กำหนดปริมาณ สารสไตรีนในภาชนะบรรจุอาหาร โดยให้มีได้ไม่เกิน 5,000 มิลลิกรัมต่อกิโลกรัม (กรณีใช้งานที่อุณหภูมิสูงกว่า 100 องศาเซลเซียส ปริมาณสารสไตรีนต้องไม่เกินเกิน 1,000 มิลลิกรัมต่อกิโลกรัม) มีการจัดทำโครงการรณรงค์ ลด ละ เลิกการใช้กล่องโฟมบรรจุอาหารเพื่อสุขภาพที่ดีของคนไทย แต่ก็ยังไม่ได้ผลมากนัก ร้านอาหารตามสั่งทั่วไปก็ยังคงใช้กล่องโฟมในการบรรจุอาหาร เนื่องจากมีน้ำหนักเบา เป็นฉนวนทนความร้อน ใช้ง่ายและราคาถูก ดังนั้นผู้บริโภคต้องตระหนักและดูแลสุขภาพของตนเอง โดยหยุดบริโภคอาหารจากร้านค้าที่ผู้ประกอบการใช้กล่องโฟมบรรจุอาหาร แล้วหันมาบริโภคอาหารที่บรรจุในภาชนะทดแทนโฟมที่เป็นมิตรต่อสิ่งแวดล้อมและสุขภาพ ซึ่งปัจจุบันได้มีการพัฒนาบรรจุภัณฑ์ที่ผลิตจากวัสดุธรรมชาติ เช่น ชานอ้อย เยื่อไผ่ มันสำปะหลัง ซึ่งทนต่อความร้อน ใช้กับอาหารที่มีไขมัน และอุ่นอาหารในไมโครเวฟได้ ย่อยสลายเร็วภายใน45 วันก็ย่อยสลายหมดแล้ว แตกต่างจากโฟมที่ต้องใช้เวลามากกว่า450ปี จึงจะย่อยสลายได้หมด หรือใช้ปิ่นโตใส่อาหาร ซึ่งอาจไม่สะดวกในการพกพาแต่สามารถล้างทำความสะอาดแล้วนำกลับมาใช้ซ้ำได้

""รักษ์โลก รักสุขภาพ หยุดใช้กล่องโฟมบรรจุอาหาร""
",""
"773","วิตามินดี ประโยชน์ดีๆ มีมากกว่าที่คิด","Tue, 2018-02-06 13:54","http://www.stkc.go.th/node/773","วิทยาศาสตร์สุขภาพ","http://www.pharmacy.mahidol.ac.th/th/knowledge/article/406/วิตามีนดี-VitaminD/","เราทุกคนต่างคุ้นเคยกับ วิตามินดี (vitamin D) เป็นอย่างดี แต่น่าแปลกใจที่วิตามินดีเป็นวิตามินที่หลายท่านละเลย เพราะเข้าใจว่าวิตามินชนิดนี้สามารถสร้างขึ้นได้ในร่างกายหลังจากถูกแสงแดด แต่ด้วยการใช้ชีวิตในปัจจุบันของคนเมืองส่วนใหญ่ มักนั่งทำงานในออฟฟิศ เมื่อต้องสัมผัสกับแสงแดดมักใส่เสื้อผ้าที่ปกปิดร่างกาย รวมทั้งใช้ครีมกันแดด เป็นผลให้คนเมืองส่วนใหญ่ขาดวิตามินดีโดยไม่รู้ตัว เราทราบว่าวิตามินดีมีหน้าที่หลักช่วยในการดูดซึมแคลเซียมและฟอสฟอรัส ซึ่งเป็นสารอาหารที่จำเป็นต่อการเจริญเติบโตของกระดูกและฟัน ช่วยป้องกันโรคกระดูกบาง (osteopenia) และกระดูกพรุน (osteoporosis) แต่เราทราบหรือไม่ว่าวิตามินดี ยังมีความสำคัญต่อสุขภาพอื่นๆของเราอีกด้วย เช่น โรคความดันโลหิตสูง (hypertension) กระตุ้นระบบภูมิคุ้มกันในร่างกาย (immune system) ต้านโรคมะเร็งต่างๆ และโดยเฉพาะอย่างยิ่งบทบาทสำคัญในการเพิ่มสมรรถภาพทางร่างกายในผู้ป่วยโรคข้อเข่าเสื่อม (osteoarthritis)

โรคข้อเข่าเสื่อมเป็นโรคที่พบจำนวนมากในผู้ป่วยสูงอายุ และเนื่องจากข้อเข่าเป็นอวัยวะที่ต้องรองรับน้ำหนักตัวอยู่ตลอดเวลา อีกทั้งมีบทบาทสำคัญในการช่วยให้ร่างกายสามารถเคลื่อนไหวได้อย่างมีประสิทธิภาพคล่องแคล่ว ปัญหาสำคัญของผู้ป่วยเมื่อข้อเข่าเสื่อมมากขึ้นจะปวดบริเวณเข่าเมื่อมีการเคลื่อนไหว ส่งผลทำให้ปฏิบัติกิจกรรมต่างๆไม่คล่องเหมือนเดิม ซึ่งบั่นทอนคุณภาพชีวิตและสภาพจิตใจของผู้ป่วยเป็นอย่างมาก หลายท่านคงทราบว่าการออกกำลังกายสม่ำเสมอและได้รับแคลเซียมในปริมาณที่พอเพียงสามารถช่วยชะลอการเสื่อมของข้อเข่าได้ แต่การรับประทานยาเม็ดแคลเซียมที่มากเกินไปก็ก่อให้เกิดผลเสียต่อร่างกาย โดยมีผลไปเพิ่มความเสี่ยงต่อการเป็นโรคกล้ามเนื้อหัวใจตายเนื่องจากขาดเลือด และโรคหลอดเลือดหัวใจ5 ดังนั้นการเสริมแคลเซียมอาจจะส่งผลเสียต่อผู้ป่วยข้อเข่าเสื่อมที่มีภาวะของโรคหัวใจร่วมด้วย ด้วยเหตุนี้การได้รับวิตามินที่สามารถบรรเทาอาการความรุนแรงของโรค อาจจะช่วยให้ผู้ป่วยดำเนินชีวิตได้อย่างมีประสิทธิภาพมากขึ้น มีรายงานการศึกษาที่เกี่ยวกับผลของการเสริมวิตามินดีต่อสมรรถภาพการเคลื่อนไหวของผู้ป่วยโรคข้อเข่าเสื่อม จากการศึกษาของ Manoy และคณะ6 ที่ได้ศึกษาโดยการเสริมวิตามินดีให้แก่ผู้ป่วยโรคข้อเข่าเสื่อมที่มีภาวะขาดวิตามินดี โดยผู้ป่วยได้รับปริมาณวิตามินดีปริมาณ 40,000 IU ต่อสัปดาห์ เป็นเวลาหกเดือน และทุกสามเดือนคณะผู้วิจัยได้ทดสอบสมรรถภาพของผู้ป่วย โดยวัดกำลังของการกำมือ (grip strength) และทดสอบสมรรถภาพทางกายภาพ (physical performance) ประกอบด้วย การทดสอบ timed up and go (TUGT) การทดสอบ sit to stand (STS) และการทดสอบ six-minute walk (6-MW) ผลการศึกษาพบว่าวิตามินดีช่วยเพิ่มประสิทธิภาพของแรงบีบมือ และสมรรถภาพทางร่างกายของผู้ป่วยโรคข้อเข้าเสื่อมที่มีภาวะขาดวิตามินดีอย่างมีนัยสำคัญทางสถิติ นอกจากนี้วิตามินดีมีหน้าที่สำคัญในการช่วยลดสารอนุมูลอิสระได้แก่ protein carbonyl (สารที่ก่อให้เกิดการทำลายของโปรตีนในเซลล์) และระดับไขมันในเลือด ทำให้ผู้ป่วยโรคข้อเข่าเสื่อมมีคุณภาพชีวิตที่ดีขึ้น7 ข้อมูลจากการศึกษาที่กล่าวไว้ข้างต้นได้สนับสนุนผลของวิตามินดีต่อการฟื้นฟูสมรรถภาพทางร่างกาย และช่วยลดการเกิดสภาวะเครียดออกซิเดชั่น (oxidative stress) ซึ่งช่วยชะลอการแก่ของเซลล์ต่างๆในผู้ป่วยโรคข้อเข่าเสื่อมได้อย่างชัดเจน 

ผู้ป่วยหลายท่านหรือบุคคลทั่วไปอาจมีข้อสงสัยว่าหากไม่ต้องการสัมผัสกับแสงแดดเป็นเวลานาน เนื่องจากแสงแดดมีผลเสียต่อผิวหนัง อาจก่อให้เกิดมะเร็งผิวหนัง เราจะรับวิตามินดีจากทางใดได้บ้าง วิตามินดีเป็นวิตามินที่ละลายในไขมันแบ่งออกเป็นสองชนิดคือ ergocalciferol ซึ่งพบในยีสต์ และ cholecalciferol พบได้ในน้ำมันตับปลา ไข่แดง และสามารถสังเคราะห์ได้ที่ผิวหนัง ส่วนในน้ำนมสามารถพบวิตามินดีได้ทั้งสองชนิด ปริมาณวิตามินดีที่เหมาะสมกับร่างกายของแต่ละบุคคล อาจได้รับในปริมาณที่แตกต่างกัน สำหรับคำแนะนำในการรับประทานวิตามินดีสำหรับบุคคลทั่วไป และสำหรับผู้ที่มีภาวะขาดวิตามินดี รายละเอียดดังแสดงในตารางที่ 1 และ 2 ตามลำดับ


จากข้อมูลงานวิจัย ชี้ให้เห็นประโยชน์ของการได้รับวิตามินดีที่มีผลต่อร่างกายไม่เพียงเฉพาะแค่กระดูก แต่มีผลสำคัญในระบบอื่นๆด้วย และเพื่อป้องกันการขาดวิตามินดี เราควรปรับวิธีการดำเนินชีวิต เช่น สัมผัสแสงแดด โดยเฉพาะแสงแดดตอนเช้า หรือเลือกรับประทานอาหารจำพวกปลาที่มีไขมันสูง ดื่มนมที่มีการเติมวิตามินดี นอกจากนี้การรับประทานวิตามินดีในรูปของอาหารเสริม (ปริมาณวิตามินดี 400-1,000 IU) เป็นอีกหนึ่งทางเลือก แต่อย่างไรก็ตามการรักษาที่ถูกต้องที่จะก่อให้เกิดผลลัพธ์ที่ดีที่สุดควรปรึกษาแพทย์ เพื่อตรวจวัดระดับวิตามินดีในเลือดก่อนเสริมวิตามิน เนื่องจากการรับประทานวิตามินดีในปริมาณมาก เกินความต้องการต่อเนื่องเป็นระยะเวลานาน (20,000 IU ต่อวัน) อาจจะทำให้เกิดอันตรายต่อสุขภาพได้เช่นกัน
",""
"771","วิธีใช้แอปธนาคารออนไลน์ ให้ปลอดภัยจากการโดนแฮกขโมยเงิน","Tue, 2018-02-06 10:21","http://www.stkc.go.th/node/771","วิศวกรรมศาสตร์และเทคโนโลยี","https://www.it24hrs.com/2018/mobile-banking-online-banking-app-safety/","ในปัจจุบันนี้เราสามารถเช็คยอดเงินบัญชีเงินฝาก สั่งโอนเงิน หรือเติมเงินมือถือ และชำระค่าสินค้าผ่านทางแอปธนาคารออนไลน์บนสมาร์ทโฟน แต่ก็ต้องระมัดระวังในการรักษาบัญชีออนไลน์ เพราะหากมีผู้ไม่หวังดีหรือแฮกเกอร์ มีรหัสผ่านของเรา หรือได้ข้อมูลรหัสของเราซึ่งเปรียบเสมือนกุญแจบ้าน มา Login แล้วแอบขโมยเงินในบัญชีเราไป ก็เป็นเรื่องใหญ่ได้เดือดร้อนแน่ๆ ดังนั้น การใช้งานแอปธนาคารออนไลน์ ควรรู้จักวิธีป้องกันการโดนแฮก และรู้วิธีใช้งานแอปอย่างปลอดภัยดังนี้

 

ก่อนใช้งานแอปธนาคารออนไลน์


	ควรตั้งรหัสล็อกหน้าจอ สำหรับการเข้าใข้มือถือ ซึ่งเจ้าของมือถือเท่านั้นที่ทราบรหัสมือถือตัวจริง
	ตั้งรหัสที่แฮกเกอร์คาดเดาได้ยาก แต่เราจำได้แม่น
	อย่าโหลดแอปเถื่อน แอปนอก Store และแอปที่ไม่รู้จัก เพื่อป้องกันพวกแอปแฝงมัลแวร์ขโมยข้อมูล
	ใช้แอปตรวจสแกนไวรัส มัลแวร์ เพื่อความปลอดภัยมากขึ้น
	ไม่ใช้เครื่องที่ถูก Root เครื่องหรือ JailBreak เครื่อง
	ควรจำกัดวงเงินในการทำธุรกรรมการเงินออนไลน์ ป้องกันแฮกเกอร์แอบขโมยผ่านสั่งโอนเงินจำนวนมาก
	ผู้ใช้ต้องรู้ว่า ทางธนาคารไม่มีนโยบายส่ง SMS , E-mail เพื่อให้ดาวน์โหลดแอป หรือเข้าสู่ระบบผ่านทางออนไลน์ หากมีลิงค์ไปเว็บธนาคารเพื่อกรอก ให้คิดไว้ก่อนว่าเป็นเว็บปลอม


ขณะใช้งานแอปธนาคารออนไลน์


	หลังใช้เสร็จควรเปลี่ยนรหัสผ่านของแอปธนาคารอย่างสม่ำเสมอ
	ทำการ Logout หรือ Log off ออกจากระบบทุกครั้งหลังใช้บริการธุรกรรมออนไลน์ผ่านมือถือเสร็จ
	ไม่ควรใช้ Wi-Fi ในการทำธุรกรรมการเงิน ควรใช้เน็ตผ่านทางเครือข่าย 3G , 4G บนมือถือ จะปลอดภัยกว่า
	หมั่นตรวจสอบการทำธุรกรรมออนไลน์ เช่น รายการเงินโอน ยอดเงินคงเหลือ ยอดบัตรเครดิต ว่ามีรายการใดผิดปกติ หรือไม่
	หมั่นจำเว็บไซต์ธนาคารที่เราใช้บริการและพิมพ์ URL ของธนาคารที่เราใช้บริการให้ถูกต้อง
	หากพบลิงค์ที่น่าสงสัย ให้แจ้งติดต่อธนาคารที่คุณใช้บริการ 

",""
"770","กินอะไร...ชะลอจอประสาทตาเสื่อม","Tue, 2018-02-06 09:51","http://www.stkc.go.th/node/770","วิทยาศาสตร์สุขภาพ","http://www.pharmacy.mahidol.ac.th/th/service-knowledge-article-info.php?id=189","
โรคจอประสาทตาเสื่อม คืออะไร จอประสาทตา (retina) เป็นส่วนที่อยู่บริเวณหลังสุดของตา เมื่อใช้สายตามองดูสิ่งของ แสงที่กระทบสิ่งของจะสะท้อนผ่านเข้ามายังจอประสาทตา ซึ่งจอประสาทตาจะเปลี่ยนแสงให้อยู่ในรูปของสัญญาณไฟฟ้าแล้วส่งผ่านเส้นประสาทตา (optic nerve) ไปยังสมอง ที่จอประสาทตานี้ จะมีบริเวณที่ไวที่สุดของจอประสาทตา เรียกชื่อว่า แมคูลา ลูเตีย (macula lutea) แมคูลานี้จะประกอบไปด้วยเซลล์รับแสงนับล้านๆเซลล์ที่ช่วยการมองภาพที่คมชัดตรงส่วนกลางของภาพ หากมีการทำลายของแมคูลา การมองภาพก็จะขาดความคมชัด โรคจอประสาทตาเสื่อม (Age-related macular degeneration (AMD)) เป็นโรคซึ่งเกิดที่บริเวณ แมคูลา ลูเตีย (macula lutea) โดยเฉพาะ ในโรคนี้จะมีการทำลายแมคูลาไปทีละน้อย โรคอาจจะลุกลามไปช้ามากในคนบางคน ก็จะใช้เวลานานมากกว่าที่จะสูญเสียการมองเห็น แต่สำหรับในบางคนการลุกลามของโรคเป็นไปอย่างรวดเร็วและอาจมีผลทำให้ตาบอดข้างเดียวหรือทั้งสองข้างได้ โรคนี้เป็นสาเหตุหลักของตาบอดที่เกิดขึ้นในคนที่มีอายุ 65 ปีขึ้นไปในประเทศทางแถบตะวันตก โรคจอประสาทตาเสื่อมมีกี่ชนิด โรคจอประสาทตาเสื่อมแบ่งตามความรุนแรงออกได้เป็น 2 ประเภท โรคจอประสาทตาเสื่อมแบบแห้ง (early (or dry) AMD) เป็นรูปแบบที่พบได้มากที่สุด ในขั้นเริ่มต้นหรือขั้นปานกลาง พบได้ประมาณร้อยละ 90 ของผู้ป่วยโรคนี้ เกิดจากการสลายตัวของเซลล์ไวแสงที่บริเวณแมคูลา โรคจอประสาทตาเสื่อมแบบเปียก (late (or wet) AMD) พบได้ประมาณร้อยละ 10 ของผู้ป่วยโรคนี้ เกิดจากการที่มีหลอดเลือดผิดปกติที่บริเวณหลังจอประสาทตา มีการเจริญของหลอดเลือดใต้แมคูลา หลอดเลือดใหม่ๆเหล่านี้อาจจะมีความเปราะบางและเกิดการรั่วของเลือดและของเหลวได้ทำให้แมคูลาบวมและเกิดการทำลายอย่างรวดเร็ว การทำลายนี้อาจจะทำให้เกิดแผลเป็นที่จอประสาทตาได้ ในช่วงเริ่มต้นของโรคจอประสาทตาแบบเปียกนี้ อาจทำให้มองเห็นเส้นตรงปรากฏลักษณะคล้ายคลื่น ผู้ป่วยอาจจะมี “จุดบอด” ซึ่งเป็นผลมาจากการที่มีการสูญเสียการมองเห็นภาพในบริเวณตรงกลางของภาพ ปัจจัยที่เพิ่มความเสี่ยงในการเกิดโรคจอประสาทตาเสื่อม มีอะไรบ้าง มีปัจจัยหลายอย่างที่มีส่วนทำให้เพิ่มความเสี่ยงในการเกิดโรคจอประสาทตาเสื่อม เช่น อายุ การสูบบุหรี่ ม่านตาสีอ่อน (light iris coloration) แสงแดด การกินอาหารไม่ถูกหลักโภชนาการ และกรรมพันธุ์ เป็นต้น นอกจากนี้ยังพบว่าโรคจอประสาทตาเสื่อมจะเกิดกับผู้หญิงมากกว่าผู้ชาย ร่างกายมีกลไกที่จะสามารถป้องกันจอประสาทตาได้หรือไม่ ก่อนอื่นลองมาดูว่าแสงที่ผ่านตาเข้ามาแล้วจะไปที่ใดบ้าง เมื่อแสงผ่านเข้าสู่ตา แสงจะผ่านกระจกตา (cornea) และ แก้วตา (lens) ทั้งนี้ กระจกตาจะสามารถกรองแสงอัลตร้าไวโอเล็ต (UV) บางส่วนไว้ได้ แสงส่วนใหญ่จะถูกส่งผ่านไปยัง จอประสาทตา (retina) พบว่าในบรรดาคลื่นแสงที่เรามองเห็นได้นี้ คลื่นแสงสีฟ้าซึ่งมีพลังงานสูงจะมีผลเหนี่ยวนำให้เกิดการสร้างอนุมูลอิสระ (free radical) ในเซลล์ของจอประสาทตาได้สูงเป็น 100 เท่าของคลื่นแสงสีแดงซึ่งมีพลังงานต่ำ สำหรับที่จอประสาทตานี้ จะมีจุดโฟกัสที่เรียกว่า แมคูลา ลูเตีย (macula lutea) มีสารสี (macular pigment) ที่เป็นสีเหลืองซึ่งประกอบไปด้วย ลูทีน (lutein) และซีแซนทีน (zeaxanthin) เชื่อว่าสารประกอบทั้งสองนี้ทำหน้าที่เป็นสารต้านออกซิเดชันเพื่อป้องกันเซลล์รับแสง (photoreceptor cells) จากอันตรายจากอนุมูลอิสระที่เซลล์สร้างขึ้นเนื่องมาจากมีปริมาณออกซิเจนสูง (oxygen tension) และจากการถูกแสง นอกจากนี้ยังเชื่อว่าสารประกอบทั้งสองนี้มีหน้าที่ในการกรองแสงสีฟ้าที่เป็นคลื่นแสงที่มีพลังงานสูง โดยประมาณว่าจะสามารถกรองแสงสีฟ้าลงได้ถึง 40 % ก่อนที่แสงจะตกถึงแมคูลา ดังนั้นจะสามารถลดสภาวะความเครียดออกซิเดชันต่อจอประสาทตาได้อย่างมีนัยสำคัญ กินอะไร ชะลอโรคจอประสาทตาเสื่อม ลูทีน และ ซีแซนทีน เป็นสารประกอบที่จัดอยู่ในกลุ่มของแคโรทีนอยด์ที่ไม่สามารถเปลี่ยนเป็นวิตะมิน เอ ได้ (non-provitamin A carotenoids) โดยทั่วไป หรือเรียกอีกอย่างว่าเป็นกลุ่มแซนโทฟิลล์ (Xanthophyll) ร่างกายมนุษย์ไม่สามารถสร้างสารประกอบทั้งสองนี้ได้ จำเป็นต้องได้รับจากอาหาร ลูเทอินและซีอาแซนทินเป็นแคโรทีนอยด์ 2 ตัวเท่านั้นที่พบอยู่ที่แมคูลา (macula) และที่เลนส์ของตา จากรายงานการศึกษาทางระบาดวิทยา ซึ่งเป็นการศึกษาในประชากรกลุ่มใหญ่ 12 ฉบับ แม้ว่าผลการศึกษาจะไม่สม่ำเสมอ แต่ส่วนใหญ่พบว่ากลุ่มคนที่รับประทานอาหารที่มีผักและผลไม้ที่มีลูทีนและซีแซนทีนสูงสุด หรือกลุ่มคนที่มีระดับลูทีนและซีแซนทีนในเลือดสูงสุด (เปรียบเทียบกับกลุ่มที่ต่ำสุด) จะมีความเสี่ยงในการเกิดโรคจอประสาทตาเสื่อมน้อยกว่ามาก นอกจากนี้การศึกษาทางคลินิก (การศึกษาในคน) 7 ฉบับ พบว่าการได้รับลูทีนและซีแซนทีน ไม่ว่าจะอยู่ในรูปของอาหารหรือผลิตภัณฑ์เสริมอาหาร มีผลทำให้ระดับของลูทีนในเลือดและในแมคูลาสูงขึ้น และทำให้การวัดการมองเห็นต่างๆดีขึ้น มีแนวโน้มในการป้องกันการเกิดโรคจอประสาทตาเสื่อม เนื่องจาก ลูทีนและซีแซนทีนเป็นสารประกอบในกลุ่มแคโรทีนอยด์ จึงสามารถพบได้ใน ผลไม้และผักต่างๆ แหล่งอาหารที่ให้ลูทีนที่ดีที่สุด คือ ผักใบเขียว ตัวอย่างเช่น ผักคะน้าจะมีลูทีนในปริมาณ 4.8 – 13.4 มิลลิกรัมต่อน้ำหนักผักสด 100 กรัม และผักปวยเล้ง (Spinach; Spinacia Oleracea L.) จะมีลูทีน 6.5 – 13.0 มิลลิกรัมต่อน้ำหนักผักสด 100 กรัม นอกจากนั้นก็พบได้ในปริมาณไม่สูงในไข่แดง แม้พบอยู่ในไข่แดงในปริมาณน้อย แต่ลูทีนในไข่แดงก็เป็นชนิดที่สามารถถูกนำไปใช้ได้ดี (highly available) ผู้ที่เคยระมัดระวังหลีกเลี่ยงการรับประทานไข่แดงก็อาจจะต้องคิดดูใหม่ สำหรับปริมาณของลูทีนที่ควรได้รับต่อวัน (Dietary Recommended Intake (DRI)) ยังไม่มีการกำหนด แต่ขนาดที่มีการศึกษา คือ ลูทีน 2.5 – 30 มิลลิกรัม ต่อวัน และ ซีแซนทีน 0.4 – 2 มิลลิกรัม ต่อวัน สำหรับปริมาณของลูทีนที่ใช้ในการศึกษาเกี่ยวกับการมองเห็นต่างๆในผู้ป่วยโรคจอประสาทตาเสื่อม ตัวอย่างเช่น ผักปวยเล้ง 150 กรัม (มีลูทีนประมาณ 14 มิลลิกรัม) หรือในรูปผลิตภัณฑ์เสริมอาหาร 4-7 ครั้งต่อสัปดาห์ นาน 1 ปี, ลูทีนในรูปผลิตภัณฑ์เสริมอาหารในขนาด 10 มิลลิกรัมต่อวันร่วมกับสารต้านออกซิเดชัน, ลูทีนในรูปผลิตภัณฑ์เสริมอาหารในขนาด 10 มิลลิกรัมต่อวัน ร่วมกับ ซีแซนทีนในขนาด 1 มิลลิกรัม เป็นต้น โดยสรุป แม้จะยังไม่มีความเข้าใจอย่างชัดเจนถึงกลไกหรือวิถีทางทุกทางของลูทีนและซีแซนทีน ในส่วนของการป้องกันหรือลดความเสี่ยงของการเกิดโรคจอประสาทตาเสื่อม นอกเหนือจากการกรองแสงสีฟ้าและการต้านออกซิเดชัน และการศึกษายังเป็นในกลุ่มคนจำนวนไม่มาก และผลการศึกษาไม่สม่ำเสมอทั้งหมด แต่การรับประทานลูทีนและซีแซนทีนในรูปของผักและอาหารอื่นๆ ก็ไม่ได้เป็นเรื่องที่อันตรายแต่อย่างใด ตารางข้างล่างนี้แสดงถึงปริมาณลูทีนที่พบได้ในผักใบเขียวและอาหารอื่นๆ จากตาราง จะเห็นได้ว่าผักส่วนใหญ่เป็นชนิดที่คุ้นเคยกันในบ้านเรา ผัก 2 ชนิดที่น่าจะมีประโยชน์มากคือ ผักคะน้า และ ผักปวยเล้ง เนื่องจากมีปริมาณลูทีนสูงที่สุด อาจนำมาผลัดเปลี่ยนหมุนเวียนจัดเป็นเมนูอาหารต่างๆ เช่น เมี่ยงคะน้า ผัดผักคะน้า ผัดผักปวยเล้ง น้ำปั่นผักคะน้า/ผักปวยเล้ง เป็นต้น น่าจะเป็นผลดีกับสุขภาพของตา

",""
"769","น้ำมันมะพร้าวรักษาโรค อัลไซม์เมอร์ (Alzheimer ) ได้จริงหรือ","Tue, 2018-02-06 09:43","http://www.stkc.go.th/node/769","วิทยาศาสตร์สุขภาพ","http://www.pharmacy.mahidol.ac.th/th/knowledge/article/110/น้ำมันมะพร้าวรักษาโรคอัลไซม์เมอร์(Alzheimer)ได้จริงหรือ/","
น้ำมันมะพร้าว (Coconut oil) ซึ่งสกัดจากเนื้อ (Kernel) ของมะพร้าว (Cocos nucifera) ได้รับความสนใจและมีการแนะนำให้นำมาใช้การรักษาโรคอัลไซม์เมอร์ ในน้ำมันมะพร้าวมีกรดไขมันสายปานกลาง (Medium chain triglycerideds, MCTs ) ซึ่งมีจำนวนคาร์บอน 8-12 อะตอมได้แก่กรดลอริก ( C=12) กรดคาปริก (C=10) กรดคาไพรลิก(C=10) และกรดคาโปรอิก (C=8) รวมกันประมาณ 62.5 % ไขมันซึ่งมีกรดไขมันสายปานกลางเมื่อเข้าสู่ร่างกายสามารถเข้าสู่ตับได้โดยตรงไม่ต้องอาศัยน้ำดีในการย่อย โดยทั่วไปร่างกายได้รับพลังงานจากกลูโคส เมื่อกลูโคสลดลงเช่นในกรณีขาดอาหารหรืออดอาหาร ตับจะสร้าง ketone bodies ซึ่งได้แก่ acetoacetate beta-hydroxybutyrate และacetone จากไขมันที่ร่างกายสะสมไว้เพื่อเป็นแหล่งพลังงานแทน ในผู้ที่เป็นโรคอัลไซม์เมอร์นั้นการเผาผลาญกลูโคสลดลงจึงมีผลต่อการทำงานของสมอง มีผู้เสนอให้ใช้น้ำมันมะพร้าวซึ่งจะทำให้เกิดการสร้างคีโตนเพื่อเป็นแหล่งพลังงานของสมองและกล่าวว่าผู้ที่มีภาวะสมองเสื่อมสามารถใช้คีโตนได้ดีกว่ากลูโคส ซึ่งทฤษฎีนี้ยังไม่เป็นที่ยอมรับมากนักในหมู่แพทย์ที่รักษาโรคอัลไซม์เมอร์และนักวิจัย การทำให้เกิดภาวะคีโตซิสในร่างกายนั้นสามารถทำได้โดยการให้อาหารที่เรียกว่า Ketogenic diet ซึ่งเป็นอาหารที่มีไขมันสูง คาร์โบไฮเดรตและโปรตีนต่ำ เพื่อให้ร่างกายใช้ไขมันเป็นแหล่งพลังงานหลักเพื่อทำให้เกิดการสร้างคีโตนขึ้น มีการใช้อาหารนี้ในการรักษาโรคลมชักมาเป็นระยะเวลานานโดยเฉพาะในเด็กที่ไม่ค่อยตอบสนองต่อการใช้ยาและต่อมาพบว่าการใช้ MCTs oil แทนไขมันที่ใช้ตามปกติจะทำให้การดูดซึมเร็วกว่า และทำให้อาหารมีรสชาติดีกว่า เกิดภาวะคีโตซิสได้เร็วกว่าสามารถป้องกันการชักได้ มีรายงานการศึกษาถึงผลของการใช้ Ketogenic diet ในผู้สูงอายุที่เป็นโรคอัลไซม์เมอร์และมีความจำเสื่อมเล็กน้อยจำนวน 23 คน เป็นเวลา 6 สัปดาห์ โดยให้อาหารที่มีคาร์โบไฮเดรตต่ำซึ่งจะทำให้มีระดับคีโตนเพิ่มขึ้น พบว่าทำให้ผู้ป่วยมีความจำดีขึ้นกว่าอาหารที่มีคาร์โบไฮเดรตสูง และอีกการศึกษาหนึ่งเป็นการศึกษาทางคลินิกเบื้องต้นในผู้ป่วยอัลไซม์เมอร์หรือผู้ป่วยความจำเสื่อมอย่างอ่อนจำนวน 20 คน โดยให้ดื่มเครื่องดื่ม MCTs เมื่อทดสอบความจำพบว่าผู้ป่วยมีความจำบางอย่างดีขึ้นและพบว่ามีระดับ beta-hydroxybutyrate สูงขึ้นอย่างเฉียบพลันภายใน 90 นาที หลังการศึกษาทั้ง 2 ครั้ง ซึ่งเกิดขึ้นเฉพาะผู้ป่วยจำนวน 9 คนที่ไม่มี apolipoprotein E เท่านั้น ปัจจุบันมีอาหารทางการแพทย์ (Medical food) ที่ชื่อว่า Axona® มีสารสำคัญคือกรดคาไพรลิกซึ่งเป็นกรดไขมันสายปานกลาง มีการศึกษาทางคลินิกโดยใช้ชื่อว่า Ketasyn [AC-1202] โดยทำการศึกษาในผู้ป่วยอัลไซม์เมอร์อย่างอ่อนและปานกลาง จำนวน 152 คน เป็นเวลา 90 วัน แบบ randomized double-blind ใน phase 2 โดยให้ Axona® วันละ10-20 กรัมหรือยาหลอก ในวันที่ 45 ทางผู้ผลิตรายงานว่าผู้ป่วยที่ได้รับ Axona® สามารถทำแบบทดสอบความจำได้ดีกว่า และในวันที่ 90 และหลังจากหยุดให้ Axona® แล้วคือในวันที่ 104 พบว่าผู้ป่วยที่ไม่มี apolipoprotein E gene และได้รับ Axona® มีความจำดีกว่าผู้ที่ได้รับยาหลอก ทั้งสองครั้ง แต่อย่างไรก็ตามทางผู้ผลิตไม่ได้ทำการศึกษาต่อใน phase 3 ซึ่งต้องทำในผู้ป่วยอัลไซม์เมอร์จำนวนมากขึ้นจึงจะสามารถผ่านการอนุมัติขององค์การอาหารและยาของสหรัฐอเมริกาให้ขึ้นทะเบียนเป็นยาได้ ดังนั้นจึงยังไม่มีหลักฐานเพียงพอที่จะสรุปได้ว่าอาหารทางการแพทย์ Axona® ใช้รักษาโรคอัลไซม์เมอร์ได้ สำหรับการใช้น้ำมันมะพร้าวในการรักษาโรคอัลไซม์เมอร์นั้น ยังไม่พบว่ามีรายงานการวิจัยหรือบทความตีพิมพ์ที่กล่าวถึงการศึกษาทางคลินิกที่ประเมินได้ว่าสามารถใช้รักษาโรคอัลไซม์เมอร์ จึงน่าจะมีการส่งเสริมให้มีการวิจัยทางคลินิกที่นำน้ำมันมะพร้าวมาใช้ในการรักษาโรคอัลไซม์เมอร์โดยตรงเพื่อจะได้ทราบถึงปริมาณที่เหมาะสมและปลอดภัยรวมถึงผลข้างเคียงต่างๆที่อาจเกิดขึ้นกับระบบทางเดินอาหารหรือปริมาณไขมันในเลือด เพื่อสร้างความเชื่อมั่นให้กับผู้ป่วยและเป็นแนวทางใหม่ในการรักษาโรคอัลไซม์เมอร์ต่อไป
",""
"767","การเกิดลม","Tue, 2018-02-06 09:24","http://www.stkc.go.th/node/767","วิทยาศาสตร์ฟิสิกส์","http://hothotja.blogspot.com/2013/02/blog-post_7262.html","ลมคือ อากาศที่เคลื่อนที่ การเคลื่อนที่ของอากาศ เป็นผล เนื่อง จากความแตกต่างของอุณหภูมิสองแห่ง หรือความ  แตกต่างของความกดอากาศสองแห่ง โดยลม จะพัดจากบริเวณที่มีความกดอากาศสูง เข้าสู่บริเวณที่มี ความกดอากาศต่ำ โดยกระแสการไหลของลมจะหยุด หรือความดันของสองจุดมีค่าเท่ากัน อย่างไรก็ตามการ ไหลของลมจะเปลี่ยนแปลงได้ เนื่องจากปรากฏการณ์ โคริโอลิส

กระบวนการเกิดลม
1.เนื่องจากความแตกต่าง ของอุณหภูมิสอง แห่ง อากาศเมื่อได้ความร้อนจะขยายตัว อากาศร้อนจึงลอยตัวสูงขึ้น อากาศที่อุณหภูมิ ต่ำกว่าบริเวณข้างเคียง จะเคลื่อนที่เข้าแทนที่ การเคลื่อนที่ของอากาศ สองแห่งมี อุณหภูมิต่างกันทำให้เกิดลม
2.เนื่องจากความแตกต่างของความกดอากาศ     อากาศเมื่อได้รับความร้อนจะขยายตัว ทำ ให้มีความหนาแน่นลดลง และเป็นผลให้ความ กดอากาศน้อยลงด้วย อากาศเย็นบริเวณใกล้ เคียง ซึ่งมีความหนาแน่นมากกว่า จะเกิดการ เคลื่อนที่เข้ามาบริเวณ ที่มีความกดอากาศต่ำ กว่า การเคลื่อนที่ของอากาศ เนื่องจากสอง แห่งมี ความ กดอากาศต่างกัน ทำให้เกิดลม

ประโยชน์ของลม
   อากาศที่เคลื่อนที่ย่อมเกิดพลัง เราใช้ประโยชน์จาก พลังของลมได้หลายทางเช่น ใช้หมุนกังหัน  ลม เพื่อช่วย บดข้าวโพด ให้เป็นแป้งหรือ เพื่อการผลิต กระแสไฟฟ้า ใช้หมุนกังหันวิดน้ำ และใช้สำหรับ การแล่นเรือใบเป็นต้น ","https://www.stkc.go.th/sites/default/files/stiarticle_images/1517883880.gif"
"758","blockchain คืออะไร ?","Fri, 2018-02-02 11:24","http://www.stkc.go.th/node/758","วิศวกรรมศาสตร์และเทคโนโลยี","https://www.it24hrs.com/2018/block-chain-what-is-blockchain/","
 

Block chain คือเทคโนโลยีซอฟต์เป็นเทคโนโลยีซอฟแวร์แบบเพียร์ทูเพียร์ ( เชื่อมต่อแบบโครงข่ายโดยตรง ระหว่างเครื่องคอมพิวเตอร์ ไม่มีคนกลาง ) ที่ปกป้องข้อมูลโดยที่ไม่อนุญาตให้ใครปลอมหรือเปลี่ยนได้ หลายท่านคงเคยได้ยินว่า BlockChain ถูกคิดค้นขึ้นเพื่อใช้สร้างสกุลเงินดิจิทัลต่างๆ รวมถึง บิทคอยน์ ( BITCOIN) และไม่ใช่แค่สกุลเงินดิจิทัลเท่านั้น ยังมีบริการลายเซ็นออนไลน์ หุ้น เพลง หรือศิลปะต่างๆ ระบบลงคะแนน และแอปพลิเคชันอื่นๆอีกมาก เรียกได้ว่า BlockChain

โดยทั่วไปเราใช้เงินที่ทำจากกระดาษ เมื่อคุณได้ธนบัตร 10 ดอลล่าร์ คุณก็มั่นใจได้ว่ามันไม่ใช่ของปลอม แต่หากมีคนส่งอีเมลมาบอกคุณว่า “นี่เงินสิบดอลล่าร์” คุณก็คงจะไม่เชื่ออย่างแน่นอน ทั้งๆที่เวลาเรา”โอนเงิน” โดยใช้ตู้เอทีเอ็ม หรือจ่ายเงินผ่านบัตร เราก็ใช้วิธีการแบบเดียวกันนี้ เป็นการส่งเงินผ่านทางข้อความดิจิตอล

เพื่อที่จะทำให้แน่ใจว่าไม่มีใครโกง หรือส่งเงินที่พวกเขาไม่มีอยู่จริงออกไป “ข้อความ” พวกนี้ต้องเดินทางผ่านธนาคารที่เชื่อถือ ซึ่งการโอนเงินแต่ละครั้งจะลงบันทึกทุกอย่างเอาไว้ พวกเขาจึงทราบ ว่าใครมีเงินมากแค่ไหนและ หักออกไปได้อย่างถูกต้องจากทุกๆธุรกรรมที่เกิดขึ้น แต่ราคาของบริการก็จัดว่าสูงมาก เนื่องจากมีธุรกรรมเกิดขึ้นนับล้านทั่วโลกในทุกๆนาที

 

แต่ด้วย BlockChain เราสามารถประหยัดต้นทุนค่าบริการของธนาคาร ทำให้การส่งเงินเหมือนกับแค่การส่งอีเมล แทนที่จะส่งข้อมูลธุรกรรมจำนวนมากผ่านเซิร์ฟเวอร์เพียงไม่กี่ตัว BlockChainใช้คอมพิวเตอร์ส่วนบุคคลหลายพันเครื่องบนอินเตอร์เน็ต โดยทุกๆรายการจะถูกคัดลอกและตรวจสอบเทียบกัน ระหว่างคอมพิวเตอร์ทุกเครื่อง ในระบบสมุดบัญชีที่เรียกว่า เลดเจอร์ ซึ่งทำให้มีความปลอดภัย

BlockChain ไม่เพียงทำให้เรา สร้างสกุลเงินออนไลน์ที่ปลอดภัยได้เท่านั้น ด้วยคุณสมบัติของ BlockChain มีความปลอดภัยสูงในการจัดเก็บข้อมูล ทำให้หลายอุตสาหกรรมเริ่มนำเทคโนโลยี BlockChain มาประยุกต์ใช้ เช่น บัตรประชาชนออนไลน์ บัตรลงคะแนนเสียง หนังสือค้ำประกัน สัญญา โฉนดที่ดิน และ “เครื่องมือทางกฏหมาย” อื่นๆอีกมาก
BlockChain เปลี่ยนวิถีในการทำธุรกิจ เปลี่ยนวิถีการใช้ชีวิตในการแลกเปลี่ยนค่า Value Exchange เช่นโฉนดที่ดิน บัตรประชาชน ก็สามารถใช้เทคโนโลยี Block Chain ได้ และช่วยลดกระดาษ มีความปลอดภัยและและน่าเชื่อถือสูงเพราะบันทึกตลอดตั้งแต่ต้นทุกครั้งที่โอนย้ายเปลี่ยนเจ้าของ



ภาพประกอบจาก pwc.com
",""
"757","คุกกี้ คืออะไรในคอมพิวเตอร์? ไม่ใช่ขนม และไม่ใช่คุกกี้เสี่ยงทาย","Fri, 2018-02-02 11:16","http://www.stkc.go.th/node/757","วิศวกรรมศาสตร์และเทคโนโลยี","https://www.it24hrs.com/2018/what-is-cookie-in-computer/","
ช่วงนี้หากพูดถึงคุกกี้ หลายท่านอาจนึกถึงขนมคุกกี้อันแสนหวาน กล่องคุกกี้สีแดงช่วงปีใหม่ หรือไม่ก็เพลงฮิตสุดๆในความหมายเดียวกันอย่าง คุกกี้เสี่ยงทาย – BNK48 ที่แปลมาจากเพลงต้นฉบับ Koisuru Fortune Cookie ของศิลปิน AKB48 ใช่ไหม แต่ถ้าเป็นคุกกี้ในวงการคอมพิวเตอร์นี่ ก็เป็นเรื่องที่จำเป็นต้องรู้ บางครั้งเป็นฟีเจอร์หนึ่งที่แสนหวาน แต่ก็เสี่ยงถึงการแฮกข้อมูลและความเป็นส่วนตัวได้เหมือนกัน

 

คุกกี้ ( Cookie ) ในวงการคอมพิวเตอร์นี้ ไม่ใช่ขนม แต่เป็น text ไฟล์เล็กๆที่สร้างขึ้นจาก web server และบันทึกข้อมูลลงในคอมของเรา เช่นข้อมูลเข้าถึงเว็บไซต์หลัง Login , การลงทะเบียนฟอร์ม ก็ต้องขออนุญาตให้ติดตั้ง Cookie ก่อน ถ้าไม่อนุญาต ก็ไม่สามารถติดตั้งได้ และ web server ก็เก็บข้อมูลบันทึกไฟล์ cookie ด้วย
ผลที่ได้จาก cookie เช่น คุณเข้า facebook แล้ว login ไว้ แล้วเข้าเว็บใหม่ จะไม่ถามรหัสผ่าน เข้าถึงโปรไฟล์และอัพเดตโปรไฟล์เราได้ทันที เนื่องจากเว็บได้อ่าน Cookie ที่ได้บันทึกไว้ แต่อย่างไรก็ตาม Cookie อันแสนหวานของคอมพิวเตอร์นี่ อาจมีสิ่งไม่ดีเช่น สปายแวร์แอบเก็บข้อมูลของคุณ เพื่อส่ง Junk-mail หรือ Pop-up โฆษณาก็ได้ และอาจเสี่ยงโดนสวมรอยบัญชีได้ด้วย ดังนั้นทางที่ดีที่สุดคือลบ cookie ออกผ่านทางเว็บเบราว์เซอร์ หรือจะ Logout เว็บไซต์ทุกครั้งก็ได้

คุกกี้ แบ่งออกเป็น 2 ประเภทคือ


	คุกกี้ของบุคคลที่หนึ่ง ซึ่งเว็บไซต์ที่คุณเข้าชมเป็นผู้สร้างขึ้น เว็บไซต์จะแสดงอยู่ในแถบที่อยู่เว็บ
	คุกกี้ของบุคคลที่สาม ซึ่งเว็บไซต์อื่นๆ เป็นผู้สร้างขึ้น เว็บไซต์เหล่านี้เป็นเจ้าของเนื้อหาบางอย่าง เช่น โฆษณาหรือรูปภาพที่คุณเห็นในหน้าเว็บที่เข้าชม


หากไม่ลบคุกกี้ ก็เสี่ยงถึงการเข้าถึงข้อมูลบัญชีสำคัญๆของเรา และอาจถูกเก็บข้อมูลเพื่อนำไปใช้อย่างอื่น หลายเว็บไซต์จึงออกนโยบายคุกกี้เพื่อความโปร่งใส และน่าเชื่อถือ เช่น Apple , Linkedin ด้วยอย่างไรก็ตามก็ควรลบคุกกี้ Cookie ผ่านทางเว็บเบราว์เซอร์ด้วยดีกว่า อย่าปล่อยให้คุกกี้เสี่ยงทายบัญชีออนไลน์ของคุณเลย

ภาพประกอบจาก blue2purple บน Slideshare  , Google
",""
"756","HIP ระบบรักษาความปลอดภัยที่เหมาะกับบ้านและออฟฟิศ","Fri, 2018-02-02 11:05","http://www.stkc.go.th/node/756","วิศวกรรมศาสตร์และเทคโนโลยี","https://www.it24hrs.com/2018/review-hip-access-control/","เทคโนโลยีที่พัฒนามากขึ้น เรื่องของระบบรักษาความปลอดภัยก็เป็นเรื่องที่สำคัญมากขึ้นค่ะ ไม่ได้หมายถึงแค่อุปกรณ์คอมพิวเตอร์นะคะ แต่เป็นความปลอดภัยเบื้องต้นอย่างบ้าน หรือในสถานที่ทำงานที่มีการเข้าออกนี่แหละค่ะ และเนื่องจากเอิ้นเพิ่งเปิด Office แห่งใหม่ (ย้ายจากที่เดิมมาที่ใหม่ค่ะ ^_^ เลยต้องทำใหม่หมดเลย) การเลือกอุปกรณ์รักษาความปลอดภัยเป็นเรื่องสำคัญอย่างมาก ซึ่งก็ต้องครอบคลุมอย่างครบวงจร ออฟฟิศใหม่นี้ เอิ้นก็เลือกใช้อุปกรณ์เหล่านี้จาก HIP มาดูกันว่ามีอะไรและทำงานอย่างไรบ้าง

อุปกรณ์สำคัญที่เอิ้นเลือกใช้คือระบบรักษาความปลอดภัยในออฟฟิศ ส่วนที่เลือกก็ประกอบด้วย CI806Uเครื่องสแกนลายนิ้วมือของ HIP และเทคโนโลยีกล้องวงจรปิด CCTV

หลายคนอาจสงสัยว่า ทำไมเลือกใช้เครื่องสแกนลายนิ้วมือ ยุคนี้แล้วหากออฟฟิศไหนใช้กุญแจก็คงยากค่ะ เนื่องจากเป็นสถานที่ที่มีคนเข้าๆออกๆกันบ่อยๆ ทั้งพนักงานและตัวเอิ้นเอง การสแกนลายนิ้วมือจึงเหมาะสมที่สุด เพราะหากเป็นกุญแจทั่วไปอาจถูกขโมยไปปั้ม หรือสะเดาะกุญแจได้ ตรงกันข้าม ถ้าใช้เทคโนโลยีการสแกนด้วยลายนิ้วมือ อันเป็นเทคโนโลยีระดับสูงเพื่อตรวจสอบและพิสูจน์อัตลักษณ์ตัวบุคคล เพราะลายนิ้วมือของคนทุกคนแตกต่างกัน ไม่สามารถเลียนแบบได้ ซึ่ง HIP Access Controlตอบโจทย์ตรงนี้

นอกจากนี้ลายนิ้วมือสะดวกกว่ากุญแจ ไม่ต้องกลัวเผลอลืมไว้ที่ไหน เพราะอยู่กับเราตลอดเวลา ไม่ต้องคอยไขกันทุกครั้งให้ลำบากด้วย ก็เลยสะดวกง่ายดายกว่า เวลาจะเปิดประตูก็รวดเร็วเพียงแค่ 1 วินาทีเท่านั้นเอง ไม่ต้องรื้อ ไม่ต้องค้นหากุญแจในกระเป๋าอีกต่อไป ก็เลยตัดสินใจเลือกแบบนี้ค่ะ ถ้าต้องการความปลอดภัยให้เข้มข้นกว่านี้ ก็ใช้ควบคู่กันกับบัตรคลื่นความถี่ 125 KHz. และรหัสผ่าน ใช้ 3 อย่างนี้ควบคู่กันไปเลย

อีกทั้งเอิ้นสามารถจำกัดสิทธิและควบคุมระบบด้วยลายนิ้วมือของ Admin จำกัดการเข้าถึงเมนู เพิ่ม ลบ หรือแก้ไขลายนิ้วมือของผู้ใช้งาน รวมทั้งการจัดการโปรแกรม Premium Time ควบคุมการเปิดและปิดประตูได้อย่างมีประสิทธิภาพ พร้อมกันนี้ยังมี ชุดล็อคประตูด้วยแม่เหล็กไฟฟ้า แถมติดตั้งกับประตูไม้ เหล็ก อลูมิเนียม กระจกบานเปลือยก็ยังติดตั้งได้ไม่ยากค่ะ มีไฟบ่งบอกสถานะการเปิดและปิดประตูชัดเจน และถ้าเปิดประตูค้างไว้ จะมีเสียงเตือนให้รีบปิดประตูด้วยป้องกันคนเผลอเปิดประตูค้างไว้หรือปิดไม่สนิท

แถมมีแบตเตอรี่สำรองไฟ ไฟตก ไฟดับเมื่อไหร่ ก็สามารถใช้งานได้อย่างต่อเนื่อง

เวลาจะเปิดประตูจากด้านในก็เพียงแค่กด Exit Switch

และเรื่องสำคัญที่เอิ้นว่าทุกออฟฟิศในสมัยนี้ควรจะต้องมี ก็คือกล้องวงจรปิดหรือระบบ CCTV ค่ะ เวลาเกิดเหตุอะไร ก็ได้ดูได้ (หรือจะไว้ดูว่าพนักงานทำงานกันเป็นอย่างไรก็ได้ เพราะสามารถเข้าชมภาพผ่านแอปบนมือถือได้เลย) ซึ่งเอิ้นเลือกใช้เทคโนโลยี AHD ของ HIP ซึ่งมีความคมชัดสูง 2 ล้านเมก้าพิกเซล หรือ 1080P ดูภาพได้ทั้งกลางวันและกลางคืน แม้จะมืดสนิทก็ยังดูภาพได้นะ

โดยเรายังสามารถดูผ่านแอปพลิเคชั่นบนมือถือได้ด้วย และภาพต่างๆนี้ เอิ้นเลือกในแบบให้บันทึกเอาไว้ด้วยค่ะ เผื่อเกิดเหตุใดๆ ก็สามารถมาเรียกดูภาพย้อนหลังได้ ซึ่งภาพถูกบันทึกในแบบคมชัดสูง เก็บไว้ในเซฟอย่างดี โดย HIP ยังได้เพิ่มประสิทธิภาพการใช้งานโดยเพิ่ม Battery Backup เก็บไว้ในตู้ Rack เพื่อป้องกันการทำลายอุปกรณ์อีกชั้นหนึ่งด้วย

เรื่องของระบบรักษาความปลอดภัยเป็นสิ่งสำคัญ ต้องเลือกใช้งานอย่างรัดกุม ทั้งเครื่องสแกนลายนิ้วมือและระบบกล้องวงจรปิด ใช้งานง่าย เพิ่มความสะดวก แถมเพิ่มความปลอดภัยอีกต่างหากค่ะ บ้านหรือออฟฟิศไหนนำมาใช้ก็ดูอินเทรนด์ ดูดีมีสไตล์ สร้างภาพลักษณ์ที่ดีให้กับเจ้าของบ้านและสำนักงานไปด้วยนะคะ แต่เหนือสิ่งอื่นใด ก็คือเพื่อความปลอดภัย ในราคาที่ไม่แพงอย่างที่คิด
",""
"755","วิธีตั้งค่าเว็บเบราว์เซอร์ Chrome ปิดเสียงวีดีโอที่น่ารำคาญโดยอัตโนมัติ","Fri, 2018-02-02 10:56","http://www.stkc.go.th/node/755","วิศวกรรมศาสตร์และเทคโนโลยี","https://www.it24hrs.com/2018/chrome-automatically-mute-settings/","
 

ย้อนไปบทความเรื่อง วิธีตั้งค่าปิดเสียงวีดีโอที่น่ารำคาญ บนเว็บเบราว์เซอร์ Chrome ซึ่งวิธีนี้ก็ช่วยให้ลดเสียงต่างๆที่เล่นอัตโนมัติบนเว็บเบราว์เซอร์ได้ แต่ต้องคลิกแท็บนั้นก่อนถึงจะปิดเสียง นั่นหมายความว่าทันทีที่ปิดเครื่องคอมแล้วเปิดเว็บเบราว์เซอร์ใหม่ ก็เปิดเสียงอยู่ดี ดังนั้นเรามาจัดการสิ่งนี้ตั้งแต่ต้นโดยตั้งค่า Chrome ให้ปิดเสียงวีดีโอที่น่ารำคาญโดยอัตโนมัติ ไม่ให้พวกวีดีโอเล่นเสียงออกมาได้

โดยเข้าไปคลิกที่ไอคอน 3 จุด บนเว็บเบราว์เซอร์ Chrome เลือก Settings

เมื่อเข้าที่หน้าจอ Settings แล้ว ให้คลิกที่ Advanced

จากนั้นเลือกเมนู sound

จะเห็นหมวด Muted ซึ่งเป็นหมวดปิดเสียงนั่นเอง ให้คลิกที่ Add ดังรูป

แล้วใส่ชื่อเว็บไซต์ที่จะให้ Chrome ปิดเสียงวีดีโอให้โดยอัตโนมัติ แล้วคลิกที่ปุ่ม Add แค่นี้ก็เรียบร้อย
ผลที่ได้คือเว็บไซต์ที่ถูก Add จะถูกปิดเสียงโดยอัตโนมัติ ส่วนเว็บไซต์อื่นๆที่ไม่ได้ add ไว้ในการตั้งค่าเมื่อสักครู่จะเล่นเสียงตามปกติ
",""
"754","Google Flight สามารถวิเคราะห์เที่ยวบิน Delay ด้วย AI","Fri, 2018-02-02 10:44","http://www.stkc.go.th/node/754","วิศวกรรมศาสตร์และเทคโนโลยี","https://www.it24hrs.com/2018/google-flights-predict-flight-delays/","
หลายท่านคงเคยใช้ Google Flights ในการจองเที่ยวบินต่างๆใช่ไหม แต่ตอนนี้ Google เริ่มใช้เทคโนโลยี AI ในการวิเคราะห์ความล่าช้าของเที่ยวบิน (Flight delay) ได้แล้ว

โดย Google Flights จะแสดงในรูปแบบสีแดงเตือนว่าล่าช้า พร้อมรายงานสาเหตุการล่าช้าของเที่ยวบินด้วย โดยวิเคราะห์ด้วย Machine Learning  วิเคราะห์ว่าเที่ยวบินนี้มีโอกาสล่าช้ามากน้อยแค่ไหน โดยรวบรวมจากข้อมูลประวัติเที่ยวบินก่อนหน้านั้นในช่วงเวลาเดียวกัน


นอกจากนี้ การจองผ่านทาง Google Flight จะเผยราคาที่ละเอียดขึ้น ว่าโปรลดราคาจะถูกตัดอะไรออกบ้าง หรือต้องเพิ่มเงินอีกเท่าไหร่ถึงได้บริการนี้บนเครื่องบิน เช่นซื้อกระเป๋าเพิ่มเป็นต้น ตอนนี้ใช้ได้กับ Delta Air Lines, American Airlines และ United Airlines

ฟีเจอร์ใหม่ของ Google Flight นี้สามารถใช้ได้แล้ววันนี้บนเว็บไซต์ https://www.google.com/flights/ บนเว็บเบราว์เซอร์ ใช้ได้ทั้งคอมพิวเตอร์และบนมือถือ

ข้อมูลจาก Google  , Engadget
",""
"744","อดีตวิศวกร NASA เปลี่ยนบ่อทรายเป็นของเหลว ทำได้ยังไง?!","Mon, 2018-01-29 11:27","http://www.stkc.go.th/node/744","วิทยาศาสตร์ธรรมชาติ","https://www.youtube.com/watch?v=My4RA5I0FKs","การทดลองสุดเจ๋ง!! จะเป็นยังไง เมื่ออดีตวิศวกร NASA เนรมิตทรายให้กลายเป็นของเหลว แล้วลงไปนอนแช่แทนน้ำ!!
 
อดีตวิศวกร NASA มาร์ค โรเบอร์ (Mark Rober) ได้ทำการทดลองสร้างบ่อเปลี่ยนทรายขึ้นมา โดยล้มเหลวมามากถึง 25 ครั้ง กว่าจะสำเร็จ!!
 
เคล็ดลับของเขาคือการอัดอากาศเข้าไปใต้บ่อ เพื่อเพิ่มช่องว่างระหว่างอนุภาคของเม็ดทรายแต่ละเม็ด ส่งผลให้ลดแรงเสียดทานที่ทรายกระทำกันลง จนทำให้วัตถุต่างๆ สามารถทะลุผ่านได้เหมือนทะลุผ่านของเหลวนั่นเองครับ
 
#STKC #วิทยาศาสตร์ธรรมชาติ

 



","https://www.stkc.go.th/sites/default/files/stiarticle_images/1517200027.PNG"
"742","10 เรื่องดาราศาสตร์เด็ดๆ ที่จะเกิดขึ้นในปี 2561","Mon, 2018-01-29 10:32","http://www.stkc.go.th/node/742","วิทยาศาสตร์ธรรมชาติ","https://www.dek-d.com/education/48055/","จดไว้ กันพลาด!! 10 ปรากฏการณ์บนท้องฟ้า เด็ดๆ ที่จะเกิดขึ้นในปี 2561 พร้อมวันพยากรณ์ ที่ต้องห้ามพลาด จะมีเรื่องใดบ้าง ตามไปดูได้เลยครับ

คลิก : https://www.dek-d.com/education/48055/","https://www.stkc.go.th/sites/default/files/stiarticle_images/1517196769.jpg"
"740","ทำไมเราจึงเห็นผ้าเปียกน้ำมีสีเข้มกว่าบริเวณอื่น?","Fri, 2018-01-26 09:27","http://www.stkc.go.th/node/740","วิทยาศาสตร์ฟิสิกส์","http://www.vcharkarn.com/varticle/502457","เคยดื่มน้ำแล้วพลาดหกใส่ตัวเองมั๊ย? ซุ่มซ่ามเนอะ! เปียกเลย ไหนๆ ก็เปียกแล้ว พลันสายตาที่เห็นเสื้อเปียกก็คิดได้ว่า ทำไมเราจึงเห็นเสื้อเปียกสีเข้มกว่าบริเวณที่มันแห้ง เรื่องนี้! ฟิสิกส์ของแสงอธิบายได้ ...

ในขณะที่เนื้อผ้าแห้ง แสงที่ตกกระทบบนเนื้อผ้า จะมีแสงบางส่วนที่ความยาวคลื่นระดับหนึ่งถูกดูดกลืนเอาไว้ และแสงบางส่วนสะท้อนเข้าสู่ตาเราทำให้เรามองเห็นสีของผ้าเป็นสีแดง หรืออาจกล่าวง่ายๆ คือ แสงสีขาวที่ตกกระทบเนื้อผ้าสีแดง แสงสีอื่นๆ เช่น แสงสีม่วง แสงสีน้ำเงิน แสงสีเขียว เป็นต้น จะถูกดูดกลืนไว้ เหลือแต่แสงสีแดงของเนื้อผ้าที่สะท้อนมาเข้าตาเราให้เราเห็นเป็นสีแดง  แต่เมื่อคุณทำน้ำหกใส่ จะมีชั้นของน้ำเข้ามาแทรกอยู่ระหว่างเนื้อผ้า แทนที่จะมีการสะท้อนของแสงออกจากเนื้อผ้า แล้วเข้าตาให้เราเห็นเป็นสีของเนื้อผ้าปกติ กลับมีบางส่วนของแสงหักเหลงไปในชั้นของน้ำและเนื้อผ้า  จึงทำให้มีการดูดกลืนแสงมากขึ้น (แสงสะท้อนที่เข้ามาที่ตาลดลง) เราจึงเห็นสีของผ้าเปียกเข้มกว่าบริเวณที่ผ้าแห้งนั่นเอง

","https://www.stkc.go.th/sites/default/files/stiarticle_images/1516933637.jpg"
"738","เซลล์ที่ใช้ในการมองเห็นสี ส่วนใหญ่จะเห็นเพียงสีดำหรือสีขาว?","Thu, 2018-01-25 14:20","http://www.stkc.go.th/node/738","เทคโนโลยีชีวภาพทางด้านการแพทย์","http://www.vcharkarn.com/vnews/505895","การศึกษาใหม่ค้นพบว่า การที่คนเรานั้นมองเห็นสีอาจจะมีความคล้ายกับการระบายสีลงไปในหนังสือที่เป็นสีขาวกับสีดำ การค้นพบในครั้งนี้หมายความว่า การเห็นสีอาจจะทำงานแตกต่างกันมากกว่าที่นักวิทยาศาสตร์คิดเอาไว้

การมองเห็นด้วยตานั้นใช้ชนิดของเซลล์ที่แตกต่างกันเป็นจำนวนมาก ในแต่ละชนิดจะทำการสะสมข้อมูลที่แตกต่างกันออกไป นักวิทยาศาสตร์รู้มาเป็นกว่าทศวรรษแล้วว่า มีบางเซลล์ ซึ่งรู้จักกันในนามของ cones (โคนเซลล์) ทำหน้าที่ในการตรวจจับสี มันเป็นส่วนหนึ่งของเรติน่าที่อยู่ภายในด้านหลังของลูกตา

เซลล์โคนสามารถรับรู้ถึงสีแดง เขียว หรือแสงสีฟ้าได้ แต่ Ramkumar Sabesan ค้นพบว่า บางส่วนของมันรับรู้แสงสีขาวได้ และเฉพาะแสงสีขาวเท่านั้น นั่นเป็นเรื่องที่น่าประหลาดใจมาก

Sabesan เป็นนักวิจัยทางด้านการมองเห็นที่ University of Washington เขาและทีมวิจัยของเขาที่ University of California ได้รายงานการค้นพบที่คาดไม่ถึงนี้ไว้ในวารสารทางวิชาการระดับนานาชาติ Science Advances เมื่อวันที่ 14 กันยายน

ทีมวิจัยใช้กล้องจุลทรรศน์ความสามารถสูงในห้องทดลองเพื่อส่องเข้าไปในตาของผู้ชายสองคน พวกเขาสร้างแบบของโคนเซลล์กว่า 1000 เซลล์ในเรตินา แบบแผนนี้แสดงให้เห็นว่าตรงไหนเป็นสีแดง สีเขียว และสีฟ้า หลังจากนั้น นักวิทยาศาสตร์ได้ฉายจุดเล็ก ๆ ของแสงเลเซอร์ไปบนโคนเซลล์เดี่ยว ๆ ของสีเขียวหรือสีแดง และทำการสอบถามผู้ชายเหล่านั้นว่าเขาเห็นสีอะไร

พวกเขาได้เรียนรู้ว่า โคนเซลล์สีแดงและสีเขียวที่เรารู้จักกันนั้นแต่ละอันมีสองชนิด หนึ่งชนิดสามารถที่จะปล่อยแสงสีขาวออกมาได้ และอีกชนิดหนึ่งจะขึ้นอยู่กับสี โดยเฉพาะอย่างยิ่ง โคนเซลล์ที่อยู่ไกลจะรายงานถึงการเห็นแสงสีขาวมากกว่าที่จะเป็นแสงสีแดงหรือสีเขียว จากโคนเซลล์สีแดงจำนวน 167 เซลล์ที่ทำการทดสอบ มีสัญญาณแสงสีขาวอยู่ 119 เซลล์ และสัญญาณที่เห็นสีแดงอยู่ 48 เซลล์ สำหรับโคนเซลล์สีเขียวจำนวน 98 เซลล์ มีสัญญาณแสงสีขาวถึง 77 เซลล์ และสัญญาณสีเขียวอยู่ 21 เซลล์ มันมีโคนเซลล์สีฟ้าอยู่เรตินาเพียงเล็กน้อย ดังนั้นนักวิจัยจึงไม่ได้ทำการทดสอบมัน

มันเป็นเรื่องที่น่าประหลาดใจว่า มีโคนเซลล์เพียงเล็กน้อยที่ดูเหมือนจะทำหน้าที่ในการจับสี แม้ว่าเซลล์ทั้งหมดสามารถจะทำได้ Donald MacLeod กล่าว “มันดูเหมือนว่าจะมีการจัดเรียงที่ไม่มีประสิทธิภาพ” เขากล่าวเพิ่มเติม เขาเป็นนักวิจัยทางด้านการมองเห็นที่ University of California

เซลล์จำนวนมากที่จับแสงสีขาวสามารถทำการสร้างภาพสีขาวดำจากสิ่งแวดล้อมโดยรอบได้ พวกเขาได้ให้กรอบซึ่งเป็นรายละเอียดของการมองเห็น เซลล์ที่รับสัญญาณสีเขียวและแดงนั้นทำการเติมเข้าไปในเส้นด้วยสีที่หนาและพร่ามัว “กระบวนการนี้ทำงานคล้ายกับการเติมสีเข้าไปในหนังสือระบายที่มีภาพร่างขาวดำ” Sabesan กล่าว

พวกมันทำงานได้อย่างไร

ในการที่จะทำให้ได้รูปแบบของเรตินาที่ชัดเจน นักวิจัยได้ทำการยืมเทคนิคที่นักบินอวกาศใช้ในการวางแบบสิ่งต่าง ๆ ในอวกาศ เพราะว่าตานั้นมีการเคลื่อนไปมาที่แน่นอน นักวิจัยยังต้องศึกษาถึงรูปแบบการเคลื่อนไหวของตาในผู้ชายอีกด้วย ด้วยวิธีแบบนี้เท่านั้นที่พวกเขาสามารถจะคาดการณ์ได้อย่างแม่นยำว่า โคนเซลล์ไหนที่ทำการเคลื่อนตัวไปในเสี้ยววินาทีเมื่อพวกเขาทำการระบุเป้าหมายด้วยแสงเลเซอร์

พวกเขาทำการกระตุ้นโคนเซลล์เดี่ยว ๆ กว่า 273 โคนเซลล์ทีละอัน ในดวงตาของอาสาสมัคร กระบวนการนี้ใช้เวลาประมาณสองปี

การค้นพบแนะว่า เรตินาทำในสิ่งที่เหนือกว่านักวิทยาศาสตร์ได้คิดกันเอาไว้ โคนเซลล์ถูกคิดว่าอ่านเพียงแสงสีแดง สีเขียวหรือสีฟ้าเท่านั้น นักวิทยาศาสตร์คิดว่าสมองนั้นทำงานอย่างหนักในการรวมสัญญาณเหล่านี้ให้กลายเป็นรูปแบบของสีที่สมบูรณ์ซึ่งรวมไปถึงสีดำและสีขาวด้วย

แต่แทนที่ เรตินาจะทำงานมากกว่า เรตินาได้ส่งสัญญาณทั้งสีดำ สีขาว และข้อมูลสีไปยังสมอง สิ่งนี้ทำให้สมองนั้นทำงานได้ง่ายขึ้น ในขณะนี้ นักวิจัยกำลังพยายามทำความเข้าใจว่า โคนเซลล์รู้ได้อย่างไรว่าเป็นสัญญาณสีหรือการเกิดขึ้นของแสงสีขาว ชนิดของเซลล์ที่แตกต่างกันถูกจัดการอย่างไรในเรตินา ยกตัวอย่างเช่น โคนเซลล์สีแดงมีแนวโน้มมากกว่าที่จะรับสัญญาณแสงสีขาวเมื่อบริเวณรอบ ๆ นั้นถูกล้อมไปด้วยโคนเซลล์สีเขียว

ที่มา:

Journal: R. Sabesan et al. The elementary representation of spatial and color vision in the human retina. Science Advances. September 14, 2016, p. e1600797. doi: 10.1126/sciadv.1600797.","https://www.stkc.go.th/sites/default/files/stiarticle_images/1516864842.png"
"731","จัดการกับฮอร์โมนหิว","Wed, 2018-01-24 13:46","http://www.stkc.go.th/node/731","วิทยาศาสตร์การแพทย์","http://www.healthmefit.com/จัดการกับฮอร์โมนหิว/","ในการทำสงครามกับพุง เราต้องทำความรู้จักกับฮอร์โมนสำคัญสองตัว ตัวแรกคือฮอร์โมนหิว และอีกตัวคือ ฮอร์โมนอ้วนวันนี้เรามารู้จักเจ้าฮอร์โมนหิวกัน ฮอร์โมนหิวนี้มีชื่ออย่างเป็นทางการว่า เกรลิน (Ghrelin hormone)

เกรลินถูกหลั่งออกมาจากเซลล์กระเพาะอาหาร เพื่อส่งสัญญาณบอกสมองให้สั่งสองมือไปหาอาหารเข้าปาก ก่อนมื้ออาหาร จะเป็นช่วงเวลาที่ระดับของเกรลินขึ้นสูง เมื่อรับประทานอาหารไป ระดับของเกรลินก็จะลดลงประมาณ 3 ชั่วโมงโดยเฉลี่ย วิธีการที่จะจัดการกับความหิว คือ พยายามควบคุมเกรลินให้ไม่สูงเกินไป และไม่ถูกหลั่งออกมาเร็วเกินไป ซึ่งทำได้ง่ายๆ ตามวิธีต่อไปนี้

เพิ่มโปรตีนดีในมื้ออาหาร พบว่าการรับประทานอาหารที่มีโปรตีนสูง เช่น ไข่ขาว ปลา ถั่ว จะช่วยยับยั้งการหลั่งของเกรลินได้ดี โดยเฉพาะอย่างยิ่งในมื้อเช้า
เลี่ยงอาหารไขมันสูง พบว่ามื้ออาหารที่มีไขมันสูง ส่งผลยับยั้งฮอร์โมนหิวหรือเกรลินได้ไม่ดีเท่าอาหารไขมันต่ำ นั่นหมายความว่า ยิ่งรับประทานอาหารมันๆ ก็จะยิ่งหิวง่ายขึ้น
อย่านอนดึก การนอนไม่พอส่งผลกระตุ้นการผลิตของเกรลิน ลองสังเกตดูว่าในวันที่คุณนอนหลับพักผ่อนไม่เพียงพอ นอกจากจะง่วงเพลียแล้ว ยังมักจะหิวเก่งขึ้นด้วย
รับประทานมื้อเล็ก แต่บ่อยขึ้น การแบ่งอาหารเป็นมื้อที่เล็กลง แต่รับประทานบ่อยขึ้นเป็นทุก 3-4 ชั่วโมง จะช่วยกระตุ้นเปปไทด์ YY3-36 ซึ่งจะไปยับยั้งการหลั่งของเกรลินอีกต่อหนึ่ง
หาทางจัดการกับความเครียด เช่น ออกกำลังกาย นวด นั่งสมาธิ ฟังเพลง ในเวลาที่เรามีความเครียดหรือวิตกกังวล เกรลินจะถูกผลิตเพิ่มขึ้น ส่งผลให้เราหิวง่ายขึ้นในยามเครียด","https://www.stkc.go.th/sites/default/files/stiarticle_images/1516776382.jpg"
"729","มดก็หลับเป็นเหมือนกันนะ! รู้ยัง?","Tue, 2018-01-23 15:05","http://www.stkc.go.th/node/729","สัตววิทยา","http://www.คุณรู้หรือไม่.com/sleeping-ants/","          เดบี แคสซิล และกลุ่มนักวิทยาศาสตร์จากมหาวิทยาลัยเซาท์ฟลอริดา ได้ทำการศึกษารูปแบบการนอนหลับของมดแดงไฟชนิด Solenopsis invicta โดยการเลี้ยงมดดังกล่าวในห้องปฏิบัติการ ในแต่ละห้องย่อยมีมดราชินี 3 ตัว มดงาน 30 ตัว และตัวอ่อนขนาดใหญ่ 30 ตัวให้มดงานทำงานให้ และมีการบันทึกภาพพฤติกรรมของมดพวกนี้ไว้ตลอดเวลา 

          จากการศึกษาพบว่า รูปแบบการนอนของมันไม่ได้เป็นไปตามวัฏจักรของกลางวันและกลางคืน เพราะมันอาศัยอยู่ใต้ดินเป็นหลัก แต่สิ่งที่นักวิทยาศาสตร์ต้องทึ่งก็คือ ความถี่ในการงีบหลับของมดงานที่มีความถี่สูงมาก โดยเฉลี่ยนั้นพบว่ามดงานงีบหลับ 250 ครั้งต่อวัน แต่ละครั้งนานเพียงระดับนาที และเมื่อรวมกันแล้วในวันนึงมดงานนอน 4 ชั่วโมง 48 นาทีเท่านั้น ไม่ได้นอนครั้งละนานๆ เหมือนมนุษย์เรา

          ส่วนมดราชินีจะนอนมากกว่ามดงาน โดยแต่ละครั้งกินเวลาประมาณ 6 นาที และนอนถี่ประมาณ 90 ครั้งต่อวัน หรือโดยรวมแล้วประมาณ 9 ชั่วโมงต่อวัน มดราชินีจะมีการปรับช่วงเวลานอนให้ตรงกัน โดยพบว่าพวกมันจะนอนกองรวมกันในที่หนึ่ง ตัวหนึ่งจะนอนทับอีกตัวหนึ่ง และจะแยกจากกันเมื่อมันตื่น ในบางครั้งมดราชินีก็งีบหลับบ้าง แต่อาจถูกปลุกให้ตื่นได้เมื่อมีกิจกรรมต่างๆ มาสัมผัสรอบตัวเธอ

          นักวิทยาศาสตร์สังเกตพฤติกรรมการหลับจากตำแหน่งของหนวดที่ไม่ได้ยกขึ้นเต็มที่และการอ้าปากค้าง ถ้าอยู่ๆ มันเกิดการหลับลึกขึ้นมา หนวดจะตกลงมากขึ้น ปากจะเริ่มปิด แล้วหนวดจะเริ่มม้วนตัว ตัวไหวสั่น อาจเกิดจากการเคลื่อนของหนวดอย่างรวดเร็ว คล้ายกับการเคลื่อนลูกตาอย่างรวดเร็วเวลาที่สัตว์มีกระดูกสันหลังเกิดการหลับลึกด้วยเหมือนกัน

          การที่มดงานมีพฤติกรรมการนอนเช่นนี้ น่าจะช่วยทำให้มั่นใจได้ว่ารังจะได้รับการปกป้องเสมอโดยมดที่ยังตื่นอยู่ เนื่องจากการหลับนั้นเกิดขึ้นไม่พร้อมกัน เมื่อพิจารณาถึงประชากรมดงานทั้งหมดในรังมด และช่วงเวลาการหลับที่แตกต่างกันนี้ อาจบ่งบอกถึงอายุขัยของมดในแต่ละวรรณะได้ มดงานมักมีอายุอยู่ไม่กี่เดือน มดงานทำงานตลอดวันตลอดคืนเพื่อความอยู่รอดของรัง พักผ่อนน้อย ใช้วิธีงีบหลับเพียงสั้นๆ อาจอยู่ได้เพียงหกเดือนถึงหนึ่งปี ในขณะที่มดราชินีที่นอนมากกว่า มีอายุอยู่ได้ถึงหกปี และในมดบางชนิดอาจมีมดราชินีที่อยู่ได้ถึง 45 ปี","https://www.stkc.go.th/sites/default/files/stiarticle_images/1516695716.jpg"
"727","หลุมดำคืออะไร มีอันตรายหรือไม่?","Mon, 2018-01-22 14:10","http://www.stkc.go.th/node/727","ดาราศาสตร์","http://www.เกร็ดความรู้.net/หลุมดำคืออะไร/","ช่วง 2-3 ปีมานี้ คงไม่มีข่าวไหนในวงการวิทยาศาสตร์และวงการฟิสิกส์ที่จะยิ่งใหญ่และได้รับความสนใจไปมากกว่าการตรวจพบคลื่นความโน้มถ่วง (Gravitational Waves) อันเกิดมาจากหลุมดำ 2 อันชนกันและหลวมรวมกันเป็นหลุมดำอันเดียวที่มีขนาดใหญ่ขึ้น จนนำไปสู่การกระเพื่อมของกาลอวกาศ (Space-time) รอบหลุมดำอย่างรุนแรง และสามารถตรวจจับได้ด้วยด้วยเครื่องตรวจจับ LIGO และ Virgo บนโลก ซึ่งตรงตามทำนายของอัลเบิร์ต ไอน์สไตน์ นักฟิสิกส์ผู้ยิ่งใหญ่ ที่ได้ทำนายเหตุการณ์นี้ไว้เมื่อกว่า 100 ปีที่ผ่านมาทุกประการ แถมนักฟิสิกส์ 3 ท่านที่ร่วมกันตรวจพบเจ้าคลื่นความโน้มถ่วงนี้ ยังได้รับรางวัลโนเบลสาขาฟิสิกส์ปีล่าสุดไปครองอีกด้วย

เมื่อเป็นเช่นนี้ หลายคนจึงอาจมีคำถามว่า แล้วเจ้าหลุมดำที่ว่านี่มันคืออะไร มีอันตรายกับเราหรือเปล่า

หลุมดำคืออะไร?
หลุมดำคือ วัตถุอวกาศชนิดหนึ่งที่มีมวลมหาศาล และด้วยที่มีมวลมหาศาลนี่เองจึงทำให้มีแรงดึงดูดหรือแรงโน้มถ่วงมหาศาลด้วยเช่นกัน หลุมดำเกิดจากดาวฤกษ์ขนาดใหญ่ (ใหญ่กว่าดวงอาทิตย์มากๆ) ซึ่งเผาผลาญพลังงานจนหมด และเกิดการยุบตัวอย่างรุนแรง กลายเป็นดาวที่มีขนาดเล็กลงแต่มีมวลและแรงโน้มถ่วงมหาศาล สามารถดูดกลืนสิ่งที่อยู่ใกล้ตัวให้เข้าไปรวมกับมันได้ ซึ่งจะยิ่งทำให้มันมีมวลและแรงโน้มถ่วงมากขึ้นไปอีก และด้วยความที่มีมวลและแรงโน้มถ่วงมหาศาลของมัน ทำให้ไม่มีสิ่งใดจะสามารถเล็ดลอดออกมาจากหลุมดำได้ แม้กระทั่งแสง

แล้วหลุมดำมีอันตรายกับเรามั๊ย หลายท่านคงมีคำถามนี้ในใจ คำตอบคือ ถ้าเราเข้าไปใกล้มันละก็ไม่ต้องสืบเลยครับ เราจะโดนดูดเข้าไปอัดอยู่กับพื้นผิวของมันอย่างแน่นอน และจะตายในชั่วพริบตา แต่เราคงไม่ต้องกังวลขนาดนั้น เพราะหลุมดำอยู่ไกลจากเรามาก และยังไม่พบวี่แววว่ามีหลุมดำไหนกำลังเคลื่อนที่เข้ามาใกล้ระบบสุริยะของเรา (ยกเว้นแกแลคซี่แอนโดรมีดา ที่กำลังเคลื่อนที่เข้าหาแกแลคซี่ทางช้างเผือก และจะหลอมรวมกันเป็นแกแลคซี่ขนาดใหญ่มากในอีกราว 5,000 ล้านปีข้างหน้า)

หลุมดำที่อยู่ใกล้เราที่สุด คือ หลุมดำที่ใจกลางแกแลคซี่ทางช้างเผือกของเรานี่เอง โดยที่ดาวทุกดวงในแกแลคซี่กำลังเคลื่อนที่เป็นวงกลมรอบหลุมดำที่ว่านี้ และหลุมดำนี้อยู่ห่างจากโลกราว 25,000 ปีแสง (1 ปีแสง = 9,460,730,472,581 กิโลเมตร) ขนาดอยู่ในแกแลคซี่ของเราแท้ ๆ ยังไกลเสียจนเครื่องคิดเลขคำนวณระยะทางแทบไม่ไหว","https://www.stkc.go.th/sites/default/files/stiarticle_images/1516605005.jpg"
"723","ไข่ไก่เด้งดึ๋ง","Thu, 2018-01-18 13:55","http://www.stkc.go.th/node/723","วิทยาศาสตร์เคมี","https://www.youtube.com/watch?v=eOisY1nCHuk","","https://www.stkc.go.th/sites/default/files/stiarticle_images/1516258553.jpg"
"722","สมุดล่องหน","Thu, 2018-01-18 13:46","http://www.stkc.go.th/node/722","วิทยาศาสตร์เคมี","https://www.youtube.com/watch?v=gO1qu-S3oU0","","https://www.stkc.go.th/sites/default/files/stiarticle_images/1516258001.jpg"
"719","Iris Scanner หรือ ไอริส สแกนเนอร์ ","Wed, 2018-01-17 10:40","http://www.stkc.go.th/node/719","วิศวกรรมศาสตร์และเทคโนโลยี","http://www.nsm.or.th/index.php?option=com_k2&view=item&id=6236:iris-scaner&Itemid=268","Iris Scanner หรือ ไอริส สแกนเนอร์  คือ เทคโนโลยีระบุตัวตนโดยการวิเคราะห์รูปแบบลายม่านตา และหลอดเลือดจอประสาทตา ซึ่งลายม่านตา และหลอดเลือดจอประสาทตาของแต่ละบุคคลมีความแตกต่างกัน เทคโนโลยียืนยันตัวตนของบุคคลนี้เริ่มถูกนำมาใช้กับสมาร์ทโฟนเพื่อความปลอดภัยในการเข้าใช้งานเฉพาะรายบุคคลในกรณีโทรศัพท์สูญหาย","https://www.stkc.go.th/sites/default/files/stiarticle_images/1516160448.jpg"
"704","โมเดลแผนที่ดวงจันทร์","Wed, 2018-01-10 09:22","http://www.stkc.go.th/node/704","ดาราศาสตร์","http://www.nsm.or.th/index.php?option=com_k2&view=item&id=6027:2017-01-31-10-04-26&Itemid=219","""โมเดลแผนที่ดวงจันทร์""
    ดวงจันทร์ Moon เป็นบริวารตามธรรมชาติดวงเดียวของโลก มีลักษณะคล้ายดาวพุธ คือมีชั้นบรรยากาศที่เบาบางมาก แทบเป็นสูญญากาศ ทำให้พื้นผิวเป็นหลุมบ่อมากมาย เนื่องจากถูกชนจากอุกาบาต มนุษย์ได้จินตนาการพื้นผิวของดวงจันทร์เป็นรูปร่างต่างๆ เช่น กระต่าย คนแก่ตำข้าว คนแก่นั่งปั่นด้าย เป็นต้น
    คำว่า จันทร์ นั้นเป็นคำศัพท์มาจากภาษาสันสกฤต (चंद्र อ่านว่า จัน-ดระ หรือคนไทยเราเรียกว่า จัน-ทระ) ซึ่งหมายถึงพระจันทร์ ในภาษาไทยเดิมมักเรียกว่า เดือน หรือ ดวงเดือน (ลาว: ເດືອນ เดือน, ไทใหญ่: เหลิน) สำหรับในภาษาอังกฤษ ดวงจันทร์ ใช้คำว่า Moon (ภาษาอังกฤษใช้อักษรตัวใหญ่ขึ้นต้นคำ) เป็นคำนามมาจากคำว่า moone (ราวปี ค.ศ. 1380) ซึ่งมาจากคำ mone (ราวปี ค.ศ. 1135) ซึ่งมาจากภาษอังกฤษเก่าแก่ mōna (ราว 725 ปีก่อน ค.ศ.) และมีลักษณะคล้ายภาษาเจอร์แมนิก mǣnōn 
    Selene (Σελήνη เซเลเน่) เป็นชื่อเรียกเทพีแห่งดวงจันทร์ของชาวกรีก ซึ่งเป็นธิดาของ Titans Hyperion กับ Theia ส่วนชาวโรมัน เรียกเทพีแห่งดวงจันทร์ว่า Luna (ลูน่า) ซึ่งเป็นภาษาลาตินหมายถึง ดวงจันทร์
    ในภาษาอังกฤษปัจจุบันคำคุณศัพท์ที่เกี่ยวข้องกับดวงจันทร์ Moon จะใช้คำ lunar เซเลเน่ ได้มีบทบาทอย่างมากในวิหารของเธอ ซึ่งเก่าแก่มากกว่าวิหารโอลิมปิกเสียอีกอย่างไรก็ตาม เซเลเน่ก็ได้ถูกแทนที่โดย Artemis เช่นเดียวกับ ลูน่า ที่ถูกแทนที่โดย Diana
    ดวงจันทร์มีผลกับโลกของเราทั้งทางกายภาพและสิ่งมีชีวิตที่อาศัยอยู่บนโลก ทำให้แกนหมุนของโลกส่าย ทำให้เกิดน้ำขึ้น-น้ำลง ทำให้กลางคืนบนโลกสว่าง ไม่มืดมากซึ่งเอื้อต่อการดำรงชีวิตของสิ่งมีชีวิตบนโลก ทั้งทำให้เกิดขนบธรรมเนียมเกี่ยวกับดวงจันทร์มากมาย","https://www.stkc.go.th/sites/default/files/stiarticle_images/1515550942.jpg"
"693","10 การค้นพบทางวิทยาศาสตร์ที่น่าประทับใจในปี 2017","Wed, 2018-01-03 11:01","http://www.stkc.go.th/node/693","","https://thematter.co/byte/10-discoveries-that-shook-the-earth-2017/41884","ปีที่ผ่านมา ก็เป็นอีกปีที่มนุษยชาติได้ค้นพบสิ่งแปลกๆ ใหม่ๆ มากมาย วันนี้เราได้นำการค้นพบทางวิทยาศาสตร์ที่น่าประทับใจตลอดทั้งปี 2017 มาให้ได้ชมกัน จะมีอะไรบ้าง ตามไปชมกันได้เลยครับ

ไม่มีใครปฏิเสธหากวิทยาศาสตร์จะเป็นเครื่องมือสำคัญที่ทำให้เราเข้าใจสิ่งที่เกิดขึ้นในจักรวาล เรื่องราวที่นักวิทยาศาสตร์ค้นพบส่วนใหญ่วางใจได้ว่าแจ่มแมวเสมอ ตั้งแต่ลึกซึ้งระดับอะตอมจวบจนการปะทะของดาวนิวตรอนอันไกลโพ้น แม้เราจะเป็นชาว non science แต่พวกเราก็ยังสนุกที่จะรู้อะไรใหม่ๆ อย่างน้อยก็มีเรื่องเจ๋งๆ ไปเล่าให้เพื่อนฟังก่อนเข้าแถวเคารพธงชาติ ตอนพักกลางวัน หรือตอนทำงานยามบ่าย

 

การค้นพบใหม่ๆ ของปีนี้ก็น่าสนใจไม่น้อย ด้วยฐานข้อมูลบนโลกอินเทอร์เน็ตที่มากขึ้น เอกสารวิชาการสดใหม่อัพเดทรวดเร็ว แถมเป็น Open Source เราจึงยก 10 การค้นพบสำคัญของปี 2017 มาให้ เผื่อคุณพลาดอะไรไป แม้วิทยาศาสตร์จะค้นพบอะไรมากมาย แต่ยังไกลนักที่จะอ้างว่าเราเข้าใจทุกสรรพสิ่งได้ดีพอ

 

1. พบคลื่นความโน้มถ่วงจากดาวนิวตรอน 2 ดวงชนกัน



เราตามอดีตได้เสมอ แม้จะเกิดขึ้นมานานกว่า 130 ล้านปีก็ตาม เมื่อดาวนิวตรอน 2 ดวงชนกันตูม แม้จะไม่เกิดโกโก้ครันซ์ แต่ได้ทองคำและแพลทินัมแทน เป็นสัญญาณว่าพวกเราได้เข้าสู่ยุคสมัยดาราศาสตร์แห่งคลื่นความโน้มถ่วงอย่างเป็นทางการแล้ว

หลายครั้งที่นักวิทยาศาสตร์สามารถตรวจจับปรากฏการณ์ของหลุมดำ แต่การชนกันครั้งก่อนๆ ของหลุมดำไม่มีแสงใดๆ เล็ดลอดออกมา ทำให้นักดาราศาสตร์มองไม่เห็นภาพใดๆ แต่ครั้งนี้พิเศษที่การชนกันของดาวนิวตรอนเหมือน ‘พลุไฟที่งดงามที่สุดของเอกภพ’ มันสว่างสดใสเสียเหลือเกิน

เหตุการณ์ชนกันครั้งนี้ ทำให้นักวิทยาศาสตร์พบว่าโลหะหนักอย่าง ทองคำ ยูเรเนียม แพลทินัม อาจจะมีต้นกำเนิดมาจากการชนกันของดาวนิวตรอนในลักษณะเช่นนี้ และช่วยให้แวดวงดาราศาสตร์สามารถวัดขนาดเอกภพที่กำลังแผ่ขยายออกทุกขณะ

 

2. ช่องว่างปริศนาในมหาพีระมิดแห่งกิซ่า



อียิปต์วิทยาและฟิสิกส์อนุภาค หากนำ 2 ศาสตร์มารวมกันอาจทำให้เราเจออะไรเซอร์ๆ เหนือความคาดหมาย หลายคนบอกว่าเราสำรวจมหาพีระมิดแห่งกิซ่า (Great Pyramid of Giza) ไปจนพรุนแล้ว ไม่เหลืออะไรให้ค้นพบอีก แต่แล้วก็คิดผิด เมื่อนักสำรวจพบช่องว่างใจกลางมหาพีระมิดที่ไม่มีใครเคยค้นพบมาก่อน

นักวิจัยใช้อนุภาคมิวออน (Muon) เป็นอนุภาคมูลฐาน อยู่ในจำพวกเดียวกับอิเล็กตรอนจากรังสีนอกโลกที่มาทำปฏิกิริยากับชั้นบรรยากาศ โดยตรวจจับเมื่อมันผ่านชั้นหินของมหาพีระมิด ที่คล้ายการ X-ray จนพบช่องว่างที่แอบซ่อนมานานหลายพันปีโดยทีมนักวิจัยญี่ปุ่นและฝรั่งเศส ซึ่งหากจะสำรวจให้แจ่มแจ้งกว่านี้ จำต้องใช้การขุดเจาะ โดยต้องขออนุญาตทางการของอียิปต์อีกถึงจะยืนยันได้ว่า มีอะไรแอบซ่อนอยู่หรือไม่

 

3. เพรียงเรือจัมโบ้ที่หายไปนานกว่า 200 ปี



นักชีววิทยาตื่นเต้นกันใหญ่เมื่อเจ้าเพรียงเรือ (Shipworm) ตัวดำทะมึน ที่หน้าตาไม่ค่อยรับแขก แต่หายากสุดๆ ระดับ Ultra-Rare สายพันธุ์ Kuphus polythamia ด้วยขนาดใหญ่ถึง 3 ฟุต แบบไม่เคยพบเคยเห็น พอๆ กับไม้เบสบอลเลยล่ะ ซึ่งนักสำรวจพบมันอาศัยอยู่ในแอ่งโคลนของอ่าวในประเทศฟิลิปปินส์ มันสามารถดำรงชีวิตจากการที่มันมีความสัมพันธ์แบบการอยู่ร่วมกัน (symbiotic relationships) กับแบคทีเรียที่เปลี่ยนไฮโดรเจนซัลไฟด์ในโคลนให้เป็นอาหารที่เพรียงเรือใช้ดำรงชีพ อันแสดงถึงความละเอียดอ่อนของระบบนิเวศแบบจำเพาะ ซากของเพรียงเรือที่พวกเราเคยมีนั้น พบในปี 1960 แต่อยู่ในสภาพย่ำแย่ที่ดองไว้ หรือไม่ก็หลักฐานการค้นพบเมื่อ 200 ปีที่แล้ว ดังนั้นการค้นพบเพรียงเรือที่ยังมีชีวิต จึงนับเป็นความมหัศจรรย์ของอนุกรมวิธานวิทยาที่ถูกเติมเต็มช่องว่างที่ขาดหายไปให้สมบูรณ์

 

4. น้ำแข็งขนาดมหึมาแยกตัวออกจากทวีปแอนตาร์กติก



น้ำแข็งละลายรวดเร็วคงไม่ใช่เรื่องแปลกถ้ามันเกิดขึ้นกับน้ำแข็งในแก้วน้ำ แต่สำหรับทวีปแอนตาร์กติกที่มีน้ำจืดคิดเป็น 70% ของน้ำทั้งหมดบนโลก การละลายของน้ำแข็งหมายถึงการเพิ่มสูงขึ้นของระดับน้ำทะเลทั่วโลก ที่ส่งผลกระทบต่อการเดินเรือ และสัตว์ที่น่าสงสารอย่างเพนกวิน สิงโตทะเล หมีขั้วโลกและแมวน้ำ ที่อยู่ดีๆ ก็จะไม่มีที่อยู่เสียอย่างนั้น

เดือนกรกฎาคมที่ผ่านมา หิ้งน้ำแข็งขนาดมหึมาที่สุดเท่าที่เคยมีการบันทึกบริเวณแหลมทางตะวันตกของทวีปแอนตาร์กติกหรือบริเวณขั้วโลกใต้ ได้แยกตัวออกจากแผ่นน้ำแข็งลาร์เซน ซี (Larsen C) ที่มีอายุหลายพันปี หลังจากที่นักวิทยาศาสตร์เริ่มสังเกตเห็นรอยร้าวขนาดใหญ่มาตั้งแต่ปี ค.ศ. 2014 หิ้งน้ำแข็งที่ว่านี้มีขนาดใหญ่ถึง 6,000 ตารางกิโลเมตร และ หนากว่า 200 เมตร ซึ่งเป็นขนาดที่ใหญ่กว่ากรุงลอนดอนและกรุงเทพฯมหานครถึง 4 เท่า สาเหตุหลักมาจากอุณหภูมิที่สูงขึ้นอย่างรวดเร็วของน้ำทะเลโดยรอบ ซึ่งทีมนักวิจัยเชื่อว่าระดับน้ำทะเลทั่วโลกจะเพิ่มสูงขึ้นถึงประมาณ 10 ฟุต

ถึงแม้ว่าเหตุการณ์น้ำแข็งละลายเร็วผิดปกตินี้ จะยังไม่ส่งผลกระทบเป็นรูปธรรมโดยตรงมาถึงประเทศไทย แต่มันถึงเวลาแล้วหรือยังที่เราทุกคนจะตระหนักถึงสภาวะอันย่ำแย่ลงของบ้านที่เรียกว่า ‘โลก’ หลังนี้ และเริ่มต้นลงมือทำบางอย่าง ก่อนที่หายนะจะมาเคาะประตูเรียกที่หน้าห้องของเรา

 

5. เลี้ยงลูกแกะใน ‘มดลูกเทียม’



“ลูกแกะอยู่ในถุงพลาสติกใส เชื่อมต่อเข้ากับท่อและของเหลว ช่วยยังชีพให้มันเติบโตเหมือนในท้องแม่”แม้ภาพที่คุณเห็นเหมือนฉากฝันร้ายจากภาพยนตร์ Sci-fi สยองขวัญจนคิดเลยเถิดถึงอนาคตแบบ Dystopia

แต่นักวิทยาศาสตร์เชื่อว่า พวกเขาสามารถอุ้มชูและปกป้องลูกแกะในมดลูกเทียมให้เติบโตได้ในช่วงระยะหนึ่ง ซึ่งในอนาคต (ราว 3 ถึง 5 ปี) มันอาจช่วยชีวิตเด็กๆ ที่คลอดก่อนกำหนดได้นับล้านคน เด็กทารกที่คลอดก่อนกำหนด (ก่อน 25 สัปดาห์) มักมีอัตรารอดชีวิตที่ต่ำมาก ซึ่งในสหรัฐอเมริกาเองที่มีวิทยาการการแพทย์ชั้นสูงก็ยังประสบปัญหานี้เช่นกัน ดังนั้นการที่เราสามารถยื้อช่วงเวลาที่เด็กอยู่ในครรภ์ต่อ อย่างน้อยอีกสักเพียง 1 ถึง 2 สัปดาห์ ก็อาจเป็นตัวชี้วัดความเป็นความตายของเด็ก และลดอาการแทรกซ้อนที่อาจบ่อนทำลายสุขภาพของพวกเขาทั้งชีวิต

นักวิจัยทดลองในลูกแกะ 8 ตัว ที่มีอายุครรภ์ ระหว่าง 105 วัน ถึง 120 วัน (เทียบเท่ากับทารกมนุษย์ก็ราว 23 ถึง 24 สัปดาห์) โดยย้ายพวกมันอย่างระแวดระวัง มาอยู่ในถุงมดลูกเสมือนที่ปิดผนึกมิดชิดและผ่านการฆ่าเชื้อ ในถุงเต็มไปด้วยของเหลวที่จำลองการทำงานของน้ำคร่ำ โดยสายสะดือของลูกแกะถูกปั้มด้วยเครื่องผสมอากาศภายนอก (Gas Blender)

เทคนิคนี้เพียงพอที่จะทำให้ลูกแกะมีพัฒนาการทางสมองและปอดในสภาวะที่เหมาะสม คุณอาจเห็นขนที่ขึ้นมาใหม่ ลูกแกะดิ้นดุ๊กดิ๊ก และกระพริบตาได้ภายในถุงพลาสติกใสอย่างพิลึกกึกกือ

แต่การนำไปปรับใช้ในทารกมนุษย์ ก็อีกเรื่องหนึ่ง เพราะมดลูกเทียมก็ไม่ใช่ของใหม่ มันถูกทดลองอย่างผิดๆ ถูกๆ มาตั้งแต่ปี 1996 แต่ส่วนใหญ่มักเกิดความผิดพลาดในการควบคุมสมดุลและระบบการไหลเวียนในครรภ์เสมือนนี้ (แต่ยังไม่เคยทำกับคนนะ) กลไกของหลอดเลือดแดงอัมบิลิคัลในแกะ ก็ยังแตกต่างกับของมนุษย์ ดังนั้นมันจึงมีโจทย์อีกมากที่เรายังไม่ได้คำตอบ

 

6. TRAPPIST-1 ทำความรู้จักกับบ้านใหม่ที่คุ้นเคย



นักดาราศาสตร์ของ NASA ค้นพบดาวเคราะห์ขนาดใกล้เคียงกับโลกที่อาจมีสิ่งมีชีวิตถึง 7 ดวง โคจรรอบๆ ดาวแคระแดง TRAPPIST-1 ที่อยู่ห่างออกไป 39 ปีแสงในกลุ่มดาวคนแบกหม้อน้ำ แม้แวดวงดาราศาสตร์จะค้นพบดาวเคราะห์นอกระบบสุริยะ (exoplanet) อยู่ได้เรื่อยๆ ในจำนวนนี้เป็นดาวเคราะห์หินใกล้เคียงกับโลกกว่า 348 ดวง

ทำให้นักวิทยาศาสตร์เริ่มเชื่อว่าสิ่งมีชีวิตอาจจะไม่ใช่สิ่งที่หายากอีกต่อไป การค้นพบในครั้งนี้พบดาวเคราะห์หินที่มีขนาดใกล้เคียงกับโลกถึง 7 ดวงโคจรอยู่ในระบบดาวฤกษ์ดวงเดียว และดาวเคราะห์ 3 ดวงในดาวเคราะห์ทั้ง 7 ดวงนี้อยู่ในช่วงที่เรียกว่า ‘habitable zone’ หรือโซนที่เอื้อต่อการมีชีวิต ไม่ร้อนเกินไปหรือหนาวเกินไป

 

7. ‘โอมูอามูอา’ วัตถุผู้มาเยือนจากแดนไกล



นักดาราศาสตร์พบดาวเคราะห์น้อยรูปร่างประหลาด เดินทางเข้ามาในระบบสุริยะ ซึ่งวัตถุดังกล่าวมีรูปทรงยาวรีคล้ายกับบุหรี่ซิการ์ มีความยาวประมาณ 400 เมตร หมุนรอบตัวเองอย่างรวดเร็ว และยังเคลื่อนที่ด้วยความเร็วกว่า 315,000 เมตรต่อชั่วโมงซึ่งไม่ใช่ลักษณะของวัตถุทั่วไปในระบบสุริยะของเรา ดังนั้นเจ้าดาวเคราะห์น้อยประหลาดนี้จึงถูกตั้งชื่อว่า โอมูอามูอา หรือ โอมัวโอมัว (Oumuamua) ที่มีรากศัพท์มาจากภาษาฮาวายและมีความหมายว่า ‘ผู้ส่งสาส์นจากแดนไกลที่มาถึงก่อน’ ซึ่งนักวิทยาศาสตร์บางส่วนรวมถึง สตีเฟน ฮอว์คิงเองก็ยังสงสัยว่า วัตถุดังกล่าวอาจเป็นยานอวกาศจากต่างดาวหรือไม่ โครงการ Breakthrough Listen และศูนย์วิจัยเพื่อค้นหาสิ่งมีชีวิตทรงภูมิปัญญาจากต่างดาว (SETI) ได้ร่วมกันตรวจสอบหาสัญญาณคลื่นวิทยุความถี่จากโอมูอามูอาเป็นเวลากว่า 10 ชั่วโมง แต่ก็ไม่พบสัญญาณใดๆ จึงมีการสันนิษฐานว่านี่อาจเป็นเพียงดาวเคราะห์น้อยธรรมดาๆ ถึงอย่างไรก็ยังเป็นครั้งแรกที่มีวัตถุจากนอกระบบสุริยะเดินทางเข้ามาในระบบของเรา ดังนั้นนักวิทยาศาสตร์จึงตรวจสอบโอมูอามูอาต่อไป เพื่อหาข้อมูลเกี่ยวกับการเกิดระบบสุริยะจักรวาลอื่นเพิ่มเติมด้วย

 

8. ซากฟอสซิลขนนกจากยุคไดโนเสาร์ที่สมบูรณ์ที่สุด



จุดเชื่อมของไดโนเสาร์สู่การเป็นนกอยู่ตรงไหนในวิวัฒนาการ เราสันนิฐานการเปลี่ยนผ่านนี้จากขนนกในปัจจุบันแล้วนำมาเทียบเคียง แต่มีโอกาสไหมที่เราจะได้เห็นขนนกจริงๆ ที่มีอายุถึง100 ล้านปี  อำพันก้อนล่าสุดถูกค้นพบที่หุบเขาหูกวาง ทางตอนเหนือของประเทศพม่า ซึ่งอาจเรียกได้ว่าเป็นสถานที่พบความหลากหลายของพันธุ์พืชและสัตว์มากที่สุดจากยุคครีเทเชียส (Cretaceous) ภายในก้อนฟอสซิลนั้น มีทั้ง ส่วนหัว คอ ปีก หาง และ เท้า ของลูกนกตัวอ่อนโบราณที่เพิ่งฟักออกจากไข่ได้ไม่นาน ซึ่งตัวอ่อนของนกในซากฟอลซิลนี้ เป็นกลุ่มของนกมีฟันที่ชื่อ Enantiornithes ซึ่งสูญพันธุ์ไปพร้อมกับไดโนเสาร์เมื่อประมาณ 65 ล้านปีก่อน การค้นพบครั้งนี้ จึงเป็นการให้ข้อมูลใหม่ที่สำคัญเกี่ยวกับนกโบราณเหล่านี้ และทำให้เรารู้ว่านกสมัยโบราณมีความแตกต่างจากนกสมัยนี้อย่างไร

การค้นพบครั้งนี้ให้มุมมองที่ครบถ้วนและละเอียดมากที่สุดเท่าที่เราเคยมีมา เมื่อตรวจสอบการกระจายตัวของขน และพบว่ามีแผ่นหนังโปร่งแสงเชื่อมต่อกับบริเวณต่างๆในร่างกายของนกโบราณ ตามที่ปรากฏในข้อมูล CT scan ฟอสซิลนกยุคโบราณ มีชื่อเล่นที่เรียกว่า ‘Belone’ ตามภาษาของชาวพม่า จะถูกหมุนเวียนจัดแสดงตามพิพิธภัณฑ์ต่างๆ เพื่อเป็นวิทยาทานสำหรับผู้สนใจศึกษาอดีตอันเป็นรากฐานของปัจจุบันต่อไป

 

9. ‘ไวรัสซิก้า’ มีศักยภาพในการกำจัดเซลล์มะเร็งสมอง



การปล่อยให้ ‘วายร้ายจัดการกับวายร้าย’ อาจเป็นพล็อตสุดเด๋อด๋าของภาพยนตร์ฝั่งฮอลลีวู้ด แต่ก็ไม่ได้หมายความว่าจะเป็นไปไม่ได้เลย เชื้อไวรัสซิก้าแผลงฤทธิ์ไปเมื่อปีที่แล้วสร้างความหวั่นวิตกไปทั่วโลก เนื่องจากไวรัสทำให้สมองและพัฒนาการตัวอ่อนทารกในครรภ์มารดาเสี่ยงต่อความพิการ (microcephaly) หัวเด็กที่เกิดใหม่จะบุบเบี้ยวและมีทักษะการเรียนรู้ล่าช้า

แต่ล่าสุดทีมวิจัยพบว่า ไวรัสซิก้ามีศักยภาพกำจัดเซลล์มะเร็งสมอง (brain cancer) อย่างน่าทึ่งอย่างที่วิธีการรักษาปกติไม่สามารถทำได้ ซึ่งไวรัสซิก้ามุ่งเล่นงานสเต็มเซลล์ (เซลล์ต้นกำเนิด) เจ้าปัญหาก่อนที่มันจะลุกลามเป็นก้อนมะเร็ง

งานวิจัยจากมหาวิทยาลัย Washington University School of Medicine ร่วมกับ University of California San Diego School of Medicine ตีพิมพ์การค้นพบในวารสาร The Journal of Experimental Medicine ยืนยันว่าไวรัสซิก้า (Zika virus) อาจเปิดประตูความเป็นไปได้ใหม่ๆ ในการรักษาโรคมะเร็งสมองจีบีเอม GBM (Glioblastoma multiforme) ซึ่งเป็นมะเร็งร้ายกาจ มีอัตราการตายสูง เพียงภายใน 1 ปีหลังจากผู้ป่วยได้รับการวินิจฉัยแล้ว

ปกติการรักษามะเร็งที่ใช้กันอยู่ ทั้งการใช้เคมีบำบัด (chemotherapy) และรังสีบำบัด (radiation) มีผลข้างเคียงต่อเซลล์ปกติ ทำให้ผู้ป่วยได้รับผลกระทบที่ไม่น่าอภิรมย์ และมีโอกาสที่เซลล์มะเร็งจะหลุดรอดจนสร้างเนื้อร้ายแห่งใหม่ได้ แต่ไวรัสซิก้าแม้มีผลเสียต่อเซลล์สมอง แต่โดยตัวมันเองมีธรรมชาติที่สามารถกำจัดเซลล์มะเร็งสมองจีบีเอม จึงเป็นไปได้ที่จะใช้ไวรัสซิก้า ‘ร่วมกัน’ กับการรักษากระบวนการอื่นๆ

นักวิจัยทดลองฉีดไวรัสซิก้าไปยังมะเร็งสมองของหนูทดลองโดยตรงอย่างต่อเนื่อง พบว่าภายใน 2 สัปดาห์ก้อนมะเร็งสมองของหนูค่อยๆ มีขนาดเล็กลง ดังนั้นจึงเป็นไปได้ที่เราจะฉีดไวรัสซิก้าโดยตรงไปยังเซลล์มะเร็งเพื่อรักษามนุษย์ได้เช่นกัน ในขณะที่ทำการผ่าตัดเอาก้อนมะเร็งสมองออก (หากฉีดบริเวณส่วนอื่นของร่างกาย ไวรัสอาจถูกภูมิต้านทานร่างกายกำจัดไปเสียก่อน)

ขั้นตอนต่อไปทีมวิจัยจะทำให้ไวรัสซิก้ากลายพันธุ์ เพื่อให้ตอบสนองกับระบบภูมิคุ้มกันของผู้ป่วยและป้องกันการแพร่กระจายของเชื้อ เพราะแม้คุณจะหายจากมะเร็งสมอง คุณก็ไม่อยากจะเป็นตัวแพร่ไวรัสซิก้าไปสู่คนอื่นๆ อยู่ดี

 

10. พฤติกรรมสุดพิลึก เมื่ออวกาศทำให้หนอน ‘งอกหัวแฝด’



นักวิทยาศาสตร์ส่งหนอนตัวแบน (flatworm) กลุ่มหนึ่งไปศึกษาบนสถานีอวกาศนานาชาติ (ISS) เพื่อหาผลกระทบของระบบฟื้นฟูร่างกาย พฤติกรรม หรือลักษณะทางกายภาพที่เปลี่ยนแปลงไป เมื่อสิ่งมีชีวิตต้องท่องอวกาศเป็นระยะเวลานาน

แล้วพวกเขาก็คาดไม่ผิด! ธรรมชาติแสดงออกอย่างพิลึกในอวกาศอันไกลโพ้น มีเรื่องแล้วค่ะหมวด! เพราะทีมนักวิจัยจากมหาวิทยาลัย Tufts ส่ง ‘หนอนตัวแบน’ ไปสถานีอวกาศนานาชาติ เป็นเวลาถึง 5 สัปดาห์ ซึ่งเป็นสภาพแวดล้อมที่ผิดแปลกไปจากธรรมชาติอย่างสิ้นเชิง ทั้งสภาวะไร้น้ำหนัก คลื่นแม่เหล็กที่มากกว่าบนผิวโลก พวกเขาทดสอบว่าภายใต้สภาพแวดล้อมอันไม่เอื้ออำนวย หนอนตัวแบนพลานาเรีย D. japonica จะมีพฤติกรรมที่เปลี่ยนแปลงอย่างไรเมื่อกลับสู่พื้นโลก (กลิ่นอายแบบหนังเรื่อง Life เตะจมูกเลย)

พวกเขาเลือกหนอนพลานาเรีย (Planarian) เนื่องจากพวกมันสามารถงอกร่างกายได้ใหม่ เมื่อถูกหั่นเป็นชิ้นๆ แต่ยังไม่มีใครคิดออกว่า ความมหัศจรรย์ของพลานาเรียนยังคงความขลังอยู่ไหมเมื่ออยู่นอกโลก เพราะนักวิทยาศาสตร์จำเป็นต้องศึกษาอิทธิพลของแรงโน้มถ่วง คลื่นแม่เหล็ก และรังสี ที่มีผลต่อการแสดงออกของเซลล์และการฟื้นฟูเนื้อเยื่อ หรือปัจจัยทางชีวภาพอื่นๆ ทั้งในคนและสัตว์ หากพวกเราจะอาศัยในอวกาศกันจริงๆ จังๆ

หนอนจะถูกแบ่งเป็น 2 กลุ่ม โดยทั้งหมดจะถูกเฉือนร่างกายออก กลุ่มที่ 1 เรียกว่า ‘กลุ่มโลก’ จะเก็บไว้ในน้ำแร่ที่อุณหภูมิ 20 องศาเซลเซียส ในที่มืดมิดเพื่อจำลองความมืดคล้ายอวกาศ กลุ่มที่ 2 เรียกว่า ‘กลุ่มทัวร์อวกาศ’ ถูกเก็บไว้ในน้ำแร่เช่นกัน แต่ต้องไปอยู่ในสภาวะไร้น้ำหนักและอุดมไปด้วยคลื่นแม่เหล็ก บนสถานีอวกาศ

ผ่านไปเพียง 5 สัปดาห์ ก็พบเรื่องพิลึกแล้ว ทีมวิจัยพบว่า หนอนพลานาเรียกลุ่มทัวร์อวกาศ งอกหัวแฝดออกมา ซึ่งเป็นเรื่องผิดปกติ การงอกหัวแฝดพบเห็นได้ยากมากในธรรมชาติ ตั้งแต่ทีมวิจัยเลี้ยงหนอนมา 18 ปี คลุกคลีกับหนอน 15,000 ตัว ก็ยังไม่เคยพบหนอนหัวแฝดเลย

นอกจากนั้นเมื่อพวกเขาย้ายหนอนกลุ่มทัวร์อวกาศ มาอยู่บนพื้นโลกและแช่ในน้ำแร่ กลุ่มทัวร์อวกาศมีอาการชา ไม่กระดุกกระดิก เป็นอัมพาต หรือตัวโค้งงอ ต้องใช้เวลาราว 2 ชั่วโมง พวกมันถึงแสดงออกอย่างเป็นธรรมชาติอีกครั้ง

ทีมวิจัยพบว่า ไมโครไบโอม (Microbiome) หรือจีโนมของจุลินทรีย์ทั้งหมดที่อาศัยในร่างกายของหนอนพลานาเรียเปลี่ยนไป ซึ่งเป็นผลพวงจากสภาพแวดล้อมที่ผิดแปลกไปในอวกาศ

มันช่างน่าสงสัยเหลือเกินว่า อวกาศจะเปลี่ยนคุณได้มากขนาดไหน ถ้าเรามองมันเป็นบ้านหลังที่ 2 เพราะร่างกายมนุษย์นั้นซับซ้อนกว่าหนอนตัวแบนเยอะ เรามีระบบนิเวศทางชีวภาพอันเป็นเอกลักษณ์ อวกาศยังมีอะไรที่พิลึกๆ รอให้ค้นพบอีกเยอะ

ที่มา : https://thematter.co/byte/10-discoveries-that-shook-the-earth-2017/41884
","https://www.stkc.go.th/sites/default/files/stiarticle_images/1514952076.PNG"
"672","ไม่ต้องเป็นเอลซ่า ก็เสกหิมะได้ด้วยการทดลองนี้","Tue, 2017-12-26 10:10","http://www.stkc.go.th/node/672","วิทยาศาสตร์ธรรมชาติ","https://www.dek-d.com/education/36043/","วันนี้เรามีการทดลองสนุกๆ มาฝากน้องๆ กันอีกแล้ว สำหรับคนที่อยากปั้นตุ๊กตาหิมะ ไม่ต้องเป็นเอลซ่า เราก็เสกหิมะได้ด้วยตัวเอง!!
　
สิ่งที่ต้องเตรียม
1. ผงโซเดียมโพลิอะคริเลต 
2. น้ำเย็น
3. ถ้วยหรือชาม
　
วิธีการทดลอง

1. ให้ใส่ผงโซเดียมโพลิอะคริเลต ลงไปในถ้วยหรือชาม แล้วเทน้ำเย็นตามลงไป 
　
2. เพียงเท่านี้เจ้าผงโซเดียมโพลอะคริเลตก็จะกลายสภาพเป็นปุยนุ่มคล้ายหิมะแล้ว
น้องๆ สามารถนำไปปั้นเป็นตุ๊กตาหิมะได้ตามใจชอบเลยครับ  แต่หิมะนี้ห้ามรับประทานเด็ดขาดนะครับ 
　
3. ทำไมถึงผงโซเดียมโพลิอะคริเลตกลายเป็นหิมะได้ ?
- เพราะว่าผงโซเดียมโพลิอะคริเลต มีคุณสมบัติในการดูดซึบของเหลวได้ถึง 200-300 เท่าของน้่ำหนัก เมื่อเราเทน้ำลงไป เจ้าผงนี้จะการดูดซับน้ำเข้าไปและพอง ขนาดใหญ่ขึ้นจนกลายเป็นเกล็ด คล้ายหิมะนั้นเอง ซึ่งเจ้าสารตัวนี้ยังถูกใช้เป็นส่วนประกอบของผ้าอ้อมต่างๆด้วย เนื่องจากคุณสมบัติดูดซับของเหลวนั่นเองครับ
　
#STKC #วิทยาศาสตร์ธรรมชาติ #การทดลอง","https://www.stkc.go.th/sites/default/files/stiarticle_images/1514257823.jpg"
"670","NASA ร่วมมือ Google Maps ดูแผนที่ดาวดวงอื่นนอกโลกได้แล้ว","Fri, 2017-12-22 17:21","http://www.stkc.go.th/node/670","วิศวกรรมศาสตร์และเทคโนโลยี","https://men.kapook.com/view181432.html","NASA ร่วมมือ Google Maps ดูแผนที่ดาวดวงอื่นนอกโลกได้แล้ว!!
　
ใครที่เบื่อส่อง Google Street ในโลกแล้ว ตอนนี้ Google เปิดแผนที่ต่างดาวกว่า 10 ดวง ให้สำรวจเรียบร้อยแล้ว
　
#STKC #วิศวกรรมศาสตร์และเทคโนโลยี #GoogleMaps #NASA

https://men.kapook.com/view181432.html","https://www.stkc.go.th/sites/default/files/stiarticle_images/1513938060.jpg"
"667","เครื่องบินบินได้อย่างไร?","Fri, 2017-12-22 16:12","http://www.stkc.go.th/node/667","วิศวกรรมศาสตร์และเทคโนโลยี","https://www.youtube.com/watch?v=g_OBolB9NK4","เครื่องบินลำเบ้อเร่อ บินอยู่บนท้องฟ้าได้ยังไง?
ทำไมถึงไม่ถูกแรงโน้มถ่วงของโลกดึงลงมา? ร่วมหาคำตอบด้วยกันเลยครับ

 



","https://www.stkc.go.th/sites/default/files/stiarticle_images/1513933959.PNG"
"661","กระป๋องร้องได้","Thu, 2017-12-21 13:31","http://www.stkc.go.th/node/661","วิทยาศาสตร์ฟิสิกส์","https://www.youtube.com/watch?v=I6ciUzBhUYE","
","https://www.stkc.go.th/sites/default/files/stiarticle_images/1513837883.png"
"654","พืชเอนเข้าหาแสงได้อย่างไร","Wed, 2017-12-20 10:02","http://www.stkc.go.th/node/654","วิทยาศาสตร์สิ่งแวดล้อม","http://www.nsm.or.th/index.php?option=com_k2&view=item&id=4848:2015-09-10-04-56-23&Itemid=184","ปัจจัยสำคัญที่ทำให้พืชเอนเข้าหาแสงได้คือฮอร์โมนออกซิน ซึ่งผลิตที่ปลายยอดของพืช ฮอร์โมนนี้จะกระตุ้นให้เกิดการยืดตัวในพืช 
เมื่อแสงส่องมายังพืชฮอร์โมนออกซินจะถูกลำเลียงไปยังด้านที่ได้รับแสงน้อยกว่า ทำให้เซลล์บริเวณนี้ยืดตัวได้มากกว่าพืชจึงเกิดการ
โค้งเอนเข้าหาแสง","https://www.stkc.go.th/sites/default/files/stiarticle_images/1513738933.jpg"
"638","ถุงน้ำเจาะไม่รั่ว","Tue, 2017-12-19 14:37","http://www.stkc.go.th/node/638","วิทยาศาสตร์ฟิสิกส์","https://www.youtube.com/watch?v=GGzKE7x48fI","
","https://www.stkc.go.th/sites/default/files/stiarticle_images/1513669040.jpg"
"633","ภาระกิจท่องโลกวิทยาศาสตร์ เพื่อความก้าวหน้าวิทยาศาสตร์โลก","Tue, 2017-12-19 14:00","http://www.stkc.go.th/node/633","วิศวกรรมศาสตร์เครื่องกล","https://www.facebook.com/thematterco/posts/1961855040696555","","https://www.stkc.go.th/sites/default/files/stiarticle_images/1513666999.png"
"627","แค่นอนก็ผอมได้","Tue, 2017-12-19 11:28","http://www.stkc.go.th/node/627","วิทยาศาสตร์สุขภาพ","https://www.sanook.com/women/13366/","ในปี 1994 นักวิทยาศาสตร์ได้ค้นพบว่า ขณะที่เราที่เรานอนหลับ ร่ายกายจะหลั่งฮอร์โมนชนิดหนึ่ง เรียกว่า ""ฮอร์โมนแลปติน"" มีหน้าที่ส่งสัญญาณให้สมองระงับความอยากอาหาร และกระตุ้นการเผาผลาญขณะที่เรากำลังนอนหลับได้นั่นเอง","https://www.stkc.go.th/sites/default/files/stiarticle_images/1513657692.jpg"
"625","กิน ถั่ว เป็นประจำ ช่วยลดน้ำหนักได้","Tue, 2017-12-19 11:12","http://www.stkc.go.th/node/625","วิทยาศาสตร์สุขภาพ","https://www.sanook.com/men/20945/","หลายคนเข้าใจว่า การกินถั่วเป็นประจำจะทำให้น้ำหนักเพิ่ม เนื่องจากในถั่วอุดมไปด้วยไขมันในปริมาณสูง ซึ่งถูกต้องครับ แต่ที่จริงแล้ว...ไขมันเกือบทั้งหมดล้วนเป็นไขมันดี และอุดมไปด้วยโปรตีน, วิตามิน, แร่ธาตุ และประโยชน์อีกมากมาย จึงไม่ใช่อาหารที่ทำให้อ้วนแต่อย่างใด การกินถั่วเป็นประจำแทนการกินขนม หรือไขมันอื่นๆ ที่มาจากสัตว์ จึงเป็นส่วนช่วยในการลดน้ำหนักได้นั่นเอง","https://www.stkc.go.th/sites/default/files/stiarticle_images/1513656722.jpg"
"615","เสียงท้องร้องจ๊อกๆ เกิดจากอะไร?","Fri, 2017-12-15 13:36","http://www.stkc.go.th/node/615","วิทยาศาสตร์สุขภาพ","http://guru.sanook.com/8496/","เชื่อว่าหลายคนต้องได้ยินเสียงท้องร้องเวลาหิว สาเหตุที่ท้องร้องก็เพราะสมองซึ่งเป็นส่วนที่ควบคุมความรู้สึกหิวของเราจะคอยจัดลำดับการทำงานของกระเพาะอาหารและลำไส้ ถ้าในเลือดมีสารอาหารพอเพียง สมองก็จะสั่งให้ระบบย่อยอาหารทำงานช้าลง แต่เมื่อใดที่มีสารอาหารในเลือดน้อยระบบย่อยอาหารจะทำงานเร็วขึ้นเราจึงได้ยินเสียงท้องร้อง

ทำไมท้องถึงร้องเวลาเราหิว? แม้ว่าท้องร้อง (growl) จะเป็นสิ่งที่เราได้ยินบ่อยๆ ซึ่งเกี่ยวข้องกับความหิว และในกระเพาะไม่มีอาหาร แต่มันสามารถเกิดขึ้นได้ทุกเวลาไม่ว่าจะตอนที่กระเพาะว่างหรือไม่ก็ตาม และยิ่งกว่านั้นเสียงร้องไม่ได้มาจากกระเพาะเท่านั้น แต่มักจะมาจากลำไส้เล็กอีกด้วย เสียงท้องร้องมักจะเกี่ยวข้องกับความหิว เพราะว่ามันมักจะร้องตอนที่กระเพาะและลำไส้ว่าง และอวัยวะภายในอื่นๆ ไม่ได้ส่งเสียงออกมา

เสียงนี้เป็นที่สนใจมานานแล้ว โดยเฉพาะชาวกรีกโบราณ ซึ่งตั้งชื่อให้ว่า borborygmi (พหูพจน์ของคำว่า borborygmus) คำนี้มีต้นกำเนิดมาจากคำที่เป็นเสียงเหมือนกับสิ่งที่ต้องการบรรยาย (onomatopoeia) เพื่อต้องการที่จะใส่เสียงร้องลงไปในคำ คำว่า Borborygmi แปลออกมาได้ว่า เสียงร้อง (จากท้อง) (rumbling)

ในทางสรีรศาสตร์ แหล่งกำเนิดของเสียงร้องเกี่ยวข้องกับกิจกรรมของกล้ามเนื้อในกระเพาะอาหารและลำไส้เล็ก โดยทั่วไปแล้วท่อทางเดินอาหาร (gastrointestinal tract) มีลักษณะเป็นท่อกลวงที่เริ่มจากปากจนถึงทวารหนัก และผนังของมันจะประกอบไปด้วยชั้นของกล้ามเนื้อเรียบ เมื่อผนังได้รับการกระตุ้น กล้ามจะบีบตัวเพื่อผสมและคลุกเคล้าอาหาร แก๊ส และของเหลวผ่านกระเพาะอาหาร และลำไส้เล็ก ซึ่งทำให้เกิดเสียงขึ้น การบีบตัวของผนังกล้ามเนื้อนี้เรียกว่า peristalsis และเกี่ยวข้องกับการหดตัวเป็นวงที่เคลื่อนที่ (จากปาก) ลงมายังทวารหนักด้วยระยะทางเพียง 2-3 นิ้ว/ครั้ง

การสร้างคลื่นไฟฟ้าของ peristalsis เป็นผลมาจากการขึ้น-ลงที่เป็นจังหวะของศักย์ไฟฟ้าในเซลล์กล้ามเนื้อเรียบในสภาวะที่เหมาะสม ซึ่งจะทำให้กล้ามเนื้อหดตัว การขึ้น-ลงของศักน์ไฟฟ้านี้เรียกว่า basic electrical rhythm (BER) และเป็นผลมาจากกิจกรรมของระบบประสาทที่เกี่ยวกับลำไส้ที่มาจากกรรมพันธุ์ (บางคนอาจไม่เป็นก็ได้) ซึ่งพบได้ในผนังลำไส้ BER ทำให้เซลล์กล้ามเนื้อในกระเพาะอาหารและลำไส้เล็กทำงานในจังหวะปกติ (3 และ 12 ครั้งต่อนาที ตามลำดับ) ในลักษณะที่คล้ายกับจังหวะการเต้นของกล้ามเนื้อหัวใจแต่ช้ากว่าระบบประสาทอัตโนมัติ (Autonomic Nervous System; ANS) และปัจจัยเกี่ยวกับฮอร์โมนสามารถลด BER ได้

แม้ว่าอัตราและกำลังของ peristalsis มักจะเพิ่มขึ้นเมื่อมีอาหาร แต่กิจกรรมดังกล่าวก็เพิ่มขึ้นหลังจากกระเพาะอาหารและลำไส้เล็กว่างประมาณ 2 ชั่วโมงเช่นกัน ในกรณีหลัง หน่วยรับความรู้สึกในผนังของกระเพาะจะส่งสัญญาณว่าไม่มีอาหารแล้ว ทำให้เกิดการสร้างคลื่นไฟฟ้า (Migrating Myoelectric complexes; MMCs) ขึ้นอีกครั้งในระบบประสาทที่เกี่ยวกับลำไส้ MMCs จะถูกส่งไปตามกระเพาะอาหารและลำไส้เล็ก และนำไปสู่การหดตัวเนื่องจากความหิว การหดตัวจากความหิวจะเริ่มจากกระเพาะส่วนล่าง (antrum) และแพร่ไปตามความยาวของท่อทางเดินอาหารรวมถึงส่วนปลายสุดของสำไล้เล็ก (ileum) ซึ่งจะทำความสะอาดสิ่งต่างๆ ที่อยู่ในกระเพาะอาหารรวมถึงเมือก เศษอาหาร และแบคทีเรีย และป้องกันการสะสมสารต่างๆ อีกด้วย

การหดของกล้ามเนื้อยังทำให้เกิดการสั่น และเสียงร้องที่เกี่ยวข้องกับการหิว การหดกล้ามเนื้อเนื่องจากความหิวอาจจะอยู่นานถึง 10-20 นาทีในช่วงแรก และหลังจากนั้นจะหดตัวเป็นจังหวะทุกๆ 1-2 ชั่วโมงจนกระทั่งอาหารมื้อต่อมาได้เข้าสู่ร่างกาย ถ้าจะหยุดเสียงเหล่านั้นก็คงทำไม่ได้ เพราะเป็นกลไกธรรมชาติ แต่ป้องกันได้โดยการทานอาหารให้ตรงเวลา แต่ท้องร้องเกิดขึ้นได้แม้ขณะกระเพาะอาหารไม่ว่างด้วยซ้ำ และหากปริมาณน้ำตาลในเลือดต่ำก็จะทำให้เกิดการหดตัวของกล้ามเนื้อและทำให้เกิดเสียงร้องได้อีกด้วย ดังนั้นแนะนำให้รีบดื่มนมรองท้องก่อนเข้าประชุมหรือก่อนช่วงเวลาสำคัญ อย่างน้อยก็ช่วยบรรเทาอาการท้องร้องได้","https://www.stkc.go.th/sites/default/files/stiarticle_images/1513319787.jpg"
"613","ลูกโป่งซู่ซ่า","Thu, 2017-12-14 15:07","http://www.stkc.go.th/node/613","วิทยาศาสตร์เคมี","https://www.youtube.com/watch?v=VzcRjXQYTMk","
","https://www.stkc.go.th/sites/default/files/stiarticle_images/1513239200.jpg"
"608","นักประดิษฐ์เครื่องทำความเย็น","Tue, 2017-12-12 13:29","http://www.stkc.go.th/node/608","วิศวกรรมไฟฟ้า อิเล็กทรอนิกส์และสารสนเทศ","http://www.nsm.or.th/index.php?option=com_k2&view=item&id=4439:2015-06-11-05-12-03&Itemid=213","คาร์ล ฟอน ลินเด (Carl von Linde) เกิด 11 มิถุนายน พ.ศ. 2385

เมื่อรับประทานทานอาหารไม่หมด อาหารส่วนที่เหลืออยู่มักจะเน่าเสีย มนุษย์จึงคิดค้นวิธีถนอมอาหารไม่ว่าจะเป็นการขุดหลุมเก็บไว้ใต้ดิน การรมควัน การตากแห้งและการแช่เย็น แต่ว่ารูปแบบการดำเนินชีวิตสมัยใหม่ การนำอาหารแช่ตู้เย็นดูเหมือนจะเป็นทางเลือกที่สะดวกที่สุดสำหรับครัวเรือน นับจากแหล่งผลิต ระบบการขนส่ง จนมาถึงร้านค้าปลีก ย่อมมีระบบทำความเย็นรองรับทั้งสิ้น จุดเริ่มต้นในการคิดค้นเครื่องทำความเย็นนั้นมาจากข้อจำกัดในการผลิตเบียร์ของชาวเยอรมันที่จะทำได้เฉพาะฤดูหนาวหรือสร้างห้องใต้ดินที่บรรจุด้วยก้อนน้ำแข็งจำนวนมาก

ในปีพ.ศ.2414 ด้วยความร่วมมือกันระหว่างคาร์ล ฟอน ลินเด นักเคมีชาวเยอรมันกับผู้ประกอบกิจการผลิตเบียร์ชาวออสเตรียและชาวเยอรมัน หลังจากที่ลินเดตีพิมพ์ผลงานทฤษฎีของเครื่องทำความเย็นในวารสารของ “โพลีเทคนิค แอโซซิเอชั่นส์” (Polytechnic Association’s) โดยเครื่องทำความเย็นต้องไปติดตั้งให้โรงผลิตเบียร์ในออสเตรีย ซึ่งมีสภาพอากาศร้อนชื้นไม่เหมาะกับการผลิตเบียร์ การประดิษฐ์เครื่องทำความเย็นรุ่นแรกนั้นประสบความล้มเหลวจากการรั่วซึมของเครื่องบีบอัดก๊าซ (Compressor) ที่รอยเชื่อมโลหะปรอท เป็นผลมาจากการออกแบบที่ไม่สอดคล้องกับการใช้งานจริง ซึ่งนำไปสู่ความสำเร็จในการประดิษฐ์เครื่องทำความเย็นรุ่นที่สอง โดยเปลียนรูปทรงการใช้งานจากแนวตั้งมาเป็นแนวนอนและเปลี่ยนมาใช้แอมโมเนียแทนเมธิล

หลักการโดยทั่วไปของเครื่องทำความเย็นเริ่มจากก๊าซซึ่งเป็นตัวทำให้เกิดความเย็นจะถูกอัดและดันไปตามท่อจนถึงเครื่องควบแน่น  ก๊าซอยู่ในท่อยาวที่ถูกดัดให้โค้งงอไปรอบ  ๆ ในบริเวณนี้จะถ่ายเทพลังงานความร้อนบางส่วนของก๊าซออกไปยังอากาศหรือน้ำที่อยู่โดยรอบ ก๊าซที่เย็นตัวลงแล้วนี้  จะไหลผ่านลิ้นลดแรงดันเข้าสู่บริเวณที่สามารถขยายตัวอย่างรวดเร็ว  ระหว่างที่ก๊าซขยายตัวจะได้รับพลังงานจากสิ่งแวดล้อมโดยรอบ ซึ่งรวมถึงอากาศภายในตู้เย็นด้วย  ดังนั้นอุณหภูมิของอากาศภายในตู้เย็นจึงลดลง  ส่วนอากาศที่ร้อนขึ้นนั้นจะถูกดันผ่านเครื่องอัดอากาศเพื่อเริ่มวงจรใหม่","https://www.stkc.go.th/sites/default/files/stiarticle_images/1513060199.jpg"
"604","จอห์น วอล์คเกอร์ นักประดิษฐ์ไม้ขีดไฟ","Wed, 2017-12-06 09:35","http://www.stkc.go.th/node/604","วิทยาศาสตร์เคมี","http://www.nsm.or.th/index.php?option=com_k2&view=item&id=4380:2015-05-29-08-18-01&Itemid=213","จอห์น วอล์คเกอร์ (John Walker) เกิด 29 พฤษภาคม พ.ศ. 2324

ในปี พ.ศ.2369 จอห์น วอล์คเกอร์ นักเคมีชาวอังกฤษ ได้ประดิษฐ์ไม้ขีดไฟ โดยเขาใช้ไม้แท่งเล็กๆ เคลือบด้วยซัลเฟอร์ จากนั้นหุ้มปลายด้วยโพแทสเซียมคลอเรทผสมแอนติโมนีซัลไฟด์ซึ่งใช้หมากฝรั่งในการยึดติด และจากนั้นอีก 1 ปีเขาได้ผลิตเพื่อจำหน่ายโดยใช้กล่องเป็นบรรจุภัณฑ์ และด้านข้างกล่องใช้จำหรับจุดไม้ขีดทำจากกระดาษทราย วอล์คเกอร์เรียกไม้ขีดไฟนี้ว่า คองเกรฟส์ เพื่อเป็นเกียรติแด่ ท่านเซอร์วิลเลียม คองเกรฟส์ ผู้ประดิษฐ์จรวดของกองทัพ

เป็นที่น่าเสียดายไม้ขีดไฟที่เขาออกแบบนั้นยังไม่สมบูรณ์นัก เขาจึงไม่จดสิทธิบัตรผลงาน เมื่อจุดไม้ขีดไฟความร้อนที่เกิดขึ้นมีมากเกินไป และบางครั้งส่วนหัวไม้ขีดจะหลุดออกจากก้านไม้ ทำความเสียหายกับพื้นพรมหรือเสือผ้าผู้ที่จุดไฟ ส่วนกิจการไม้ขีดไฟถูกขายต่อให้ท่านเซอร์ไอแซค โฮลเดน

จอห์น วอล์คเกอร์ ได้เสียชีวิตในปี พ.ศ.2402 ด้วยอายุ 77 ปี เครื่องชั่งที่ใช้ตวงสารเคมีและไม้ขีดไฟบางส่วนที่เขาประดิษฐ์ได้จัดแสดงอยู่ในพิพิธภัณฑ์เพลสตันปาร์ค ประเทศอังกฤษ และถูกขนานนามว่า “นักประดิษฐ์ไม้ขีดไฟแห่งเมืองสต๊อคตัน”","https://www.stkc.go.th/sites/default/files/stiarticle_images/1512527736.jpg"
"603","กัดเล็บนิ้วมือเล่น เป็นโรคทางจิต กลุ่มย้ำคิดย้ำทำจำพวกหนึ่ง","Mon, 2017-12-04 14:13","http://www.stkc.go.th/node/603","วิทยาศาสตร์การแพทย์","http://www.nsm.or.th/index.php?option=com_k2&view=item&id=409:กัดเล็บนิ้วมือเล่น-เป็นโรคทางจิต-กลุ่มย้ำคิดย้ำทำจำพวกหนึ่ง&Itemid=184","         หลายคนที่มีนิสัยชอบกัดเล็บนิ้วมือตัวเองเล่น รู้หรือไม่ว่าอาจเป็นโรคจิต   ซึ่งจิตแพทย์สมาคมอเมริกันได้จัดให้อยู่ในกลุ่มอาการโรคจิต ประเภทย้ำคิดย้ำทำหรือโรควิตกกังวล แต่ถือว่าเป็นนิสัยที่ไม่เป็นภัยหรือเป็นอันตรายต่อผู้อื่น สำหรับผู้ที่ชอบมีนิสัยแบบนี้ถือว่าเป็นการทำร้ายตนเอง และทำตัวเองเจ็บปวดบ่อยๆ โดยไม่มีเหตุผลทั้งที่รู้ว่าเป็นเรื่องไร้สาระแต่ไม่สามารถห้ามได้ และยังมีความรู้สึกไม่สบายใจ วิตกกังวล จิตแพทย์สมาคมอเมริกันจึงระบุอาการชอบกัดเล็บนิ้วมือตัวเองไว้ในกลุ่มของโรคย้ำคิดย้ำทำ รวมถึงอาการอื่น ที่อยู่ในกลุ่มเดียวกันด้วย เช่น การล้างมือบ่อยๆ หรือการชอบถอนผมเล่น

         โดยส่วนใหญ่เราจะพบการกัดเล็บนิ้วมือรวมถึงนิ้วเท้าตัวเองในเด็กอายุ 7- 10 ขวบ ร้อยละ 28–33 ,  วัยรุ่น ร้อยละ 44 , วัยผู้ใหญ่ตอนต้น ร้อยละ 19–29 , วัยผู้ใหญ่ ร้อยละ 5   และพบในเพศชายมากกว่าเพศหญิง (ข้อมูลจากกรมสุขภาพจิต) นอกจากนิสัยชอบกัดเล็บตัวเองอาจถูกจัดอยู่ในกลุ่มของการเป็นโรคจิตแล้ว
ยังทำให้เสียบุคลิกและเสียสุขภาพด้วย","https://www.stkc.go.th/sites/default/files/stiarticle_images/1512371623.jpg"
"597","กรุ๊ปเลือดมีกี่กรุ๊ป","Thu, 2017-11-30 15:11","http://www.stkc.go.th/node/597","การแพทย์พื้นฐาน","http://www.เกร็ดความรู้.net/กรุ๊ปเลือดมีกี่กรุ๊ป/","
กรุ๊ปเลือด หรือ กลุ่มเลือด หรือ หมู่เลือดของคนเรานั้นมีอยู่ด้วยกันทั้งหมด 4 กลุ่ม ได้แก่ กรุ๊ป A, B , AB และ O โดยที่กรุ๊ปเลือดของลูกนั้นจะได้รับการถ่ายทอดมาจากพ่อแม่โดยตรง เรียกได้ว่ามีการถ่ายทอดทางพันธุกรรมจากพ่อแม่มาสู่ลูกนั่นแหละ เมื่อมาถึงตรงนี้หลายท่านอาจจะสงสัยว่า แล้วถ้าพ่อแม่มีกรุ๊ปเลือดต่างกัน ลูกจะมีกรุ๊ปเลือดตามใครละ? เหมือนพ่อหรือแม่? คำตอบก็คือมีโอกาสเหมือนพ่อและแม่ และมีโอกาสไม่เหมือนทั้งพ่อและแม่ด้วย (อ้าว งงเลยละสิ) ไม่ต้องงงครับ บางครั้งลูกอาจจะมีกลุ่มเลือดไม่ตรงกับพ่อแม่ เพราะพ่อและแม่อาจจะมี Antigen ของเลือดกลุ่มอื่นแฝงอยู่ ดังนั้นจึงสรุปได้ว่า ถึงแม้ลูกจะมีกรุ๊ปเลือดไม่ตรงกับพ่อแม่ แต่ลูกก็จะยังมีกรุ๊ปเลือดตามกลุ่มเลือดและ Antigen ของพ่อแม่อย่างแน่นอน กรุ๊ปเลือด คราวนี้มาดูกันว่า เมื่อพ่อแม่มีเลือดกรุ๊ปต่าง ๆ ลูกมีโอกาสมีกลุ่มเลือดใดได้บ้าง พ่อแม่กรุ๊ปเลือด A + A -> ลูกมีโอกาสมีกรุ๊ปเลือด A และ O พ่อแม่กรุ๊ปเลือด B + B -> ลูกมีโอกาสมีกรุ๊ปเลือด B และ O พ่อแม่กรุ๊ปเลือด AB + AB -> ลูกมีโอกาสมีกรุ๊ปเลือด A, B และ AB พ่อแม่กรุ๊ปเลือด O + O -> ลูกมีโอกาสมีกรุ๊ปเลือด O เท่านั้น พ่อแม่กรุ๊ปเลือด A + B -> ลูกมีโอกาสมีกรุ๊ปเลือด A, B AB และ O (เป็นได้ทุกกรุ๊ป) พ่อแม่กรุ๊ปเลือด A + AB -> ลูกมีโอกาสมีกรุ๊ปเลือด A, AB และ B พ่อแม่กรุ๊ปเลือด B + AB -> ลูกมีโอกาสมีกรุ๊ปเลือด A, AB และ B พ่อแม่กรุ๊ปเลือด AB + O -> ลูกมีโอกาสมีกรุ๊ปเลือด A หรือ B พ่อแม่กรุ๊ปเลือด A + O -> ลูกมีโอกาสมีกรุ๊ปเลือด A หรือ O พ่อแม่กรุ๊ปเลือด B + O -> ลูกมีโอกาสมีกรุ๊ปเลือด B หรือ O กรุ๊ปเลือดสามารถบอกความเป็นพ่อแม่ลูกกันได้อย่างคร่าว ๆ ยกเว้นกรณีพ่อแม่มีกลุ่มเลือด O ทั้งคู่ ลูกจะต้องมีกรุ๊ปเลือด O ด้วยเท่านั้น ถ้าเป็นกรุ๊ปเลือดอื่นก็ตัวใครตัวมันละครับ การตรวจสอบที่ให้ผลยืนยันการเป็นพ่อแม่ลูกกันแบบ 100% ต้องทำการตรวจ DNA เท่านั้น เพราะตรวจหมู่เลือดอย่างเดียวคงไม่พอ
","https://www.stkc.go.th/sites/default/files/stiarticle_images/1512029486.jpg"
"593","กลิ่นหอมชวนกิน","Tue, 2017-11-28 14:22","http://www.stkc.go.th/node/593","วิทยาศาสตร์เคมี","http://www.nsm.or.th/index.php?option=com_k2&view=item&id=6087:2017-02-17-04-09-36&Itemid=315","
คุณเคยมีประสบการณ์แบบนี้หรือไม่ เมื่อเดินผ่านร้านอาหาร กลิ่นของอาหารที่ลอยออกมาให้เราได้รับรู้นั้นกระตุ้นความรู้สึกอยากอาหารของเรา จนทำให้เราตัดสินใจเลือกรับประทานอาหารร้านนั้น แม้ว่าบางครั้งเวลานั้นอาจยังไม่ถึงเวลามื้ออาหารของเราก็ตาม หรือเวลาที่เราเดินผ่านแผงลอย ที่ขายอาหารจำพวกปิ้งย่าง (หมูปิ้ง ไก่ย่าง) แค่กลิ่นหอมก็ทำให้เราเกิดอาการน้ำลายสอแล้ว กลิ่นเหล่านี้คืออะไร กลิ่นอาหารที่ทำให้น่ารับประทานนี้เกิดจากปฏิกิริยาเมล์ลาร์ด (Maillard reaction) ซึ่งค้นพบเมื่อปี ค.ศ. 1913 โดยนักเคมีชื่อ หลุยส์ คามิลล์ เมล์ลาร์ด ปฏิกิริยานี้เกิดขึ้นจากน้ำตาลในอาหาร ทำปฏิกิริยากับกรดอะมิโน โดยมีความร้อนเป็นตัวเร่งปฏิกิริยา จนเกิดการเปลี่ยนแปลงทางเคมีอย่างต่อเนื่องกลายเป็น สารเคมีสีน้ำตาล มีกลิ่น และทำให้เกิดรสชาติของอาหาร ปฏิกิริยานี้จึงมีอีกชื่อหนึ่งว่า Browning Reaction สารเคมีที่ได้นี้ มีทั้งชนิดที่ละลายน้ำและ ไม่ละลายน้ำ อาหารที่ปรุงเสร็จใหม่ๆ จะมีกลิ่นหอมมากกว่า เนื่องจากสารนี้ปะปนมากับไอน้ำที่ลอยออกมา สารเหล่านี้เป็นกลิ่นที่กระตุ้นความรู้สึกอยาก อาหารของเรา เช่น กลิ่นเหมือนโกโก้หรือกาแฟเมื่อคั่วเมล็ดกาแฟ กลิ่นคล้ายคาราเมลเมื่อปิ้งขนมปัง สำหรับอาหารกลุ่มเนื้อสัตว์นั้น ส่วนประกอบสำคัญของสารเคมีที่ส่งกลิ่นจากปฏิกิริยาเมล์ลาร์ดประกอบไปด้วย สารกลุ่มไฮโดรคาร์บอน และสารกลุ่มอัลดีไฮด์ สารทั้งสองตัวนี้จะทำให้เกิดกลิ่นที่ชวนให้รับประทานเหมือนกลิ่นย่าง และเนื่องจากไขมันสัตว์ระเหยได้ง่ายจากการให้ความร้อน ทำให้เวลาย่างเนื้อเราจะอยาก อาหารได้ง่ายเนื่องจากประสาทรับกลิ่นของเราถูกกระตุ้นอย่างมากทั้งจากไอน้ำและไขมันที่เราหายใจเข้าไปนั่นเอง อย่างไรก็ตาม ปฏิกิริยานี้อาจก่อให้เกิดผลเสียได้ ถ้าความร้อนสูงเกินไป ผลที่ได้จะทำให้เกิดสารเคมีที่ให้รสขม หรือการไหม้เกรียม ซึ่งสารนี้นอกจากมีรสชาติ ไม่พึงประสงค์แล้วยังเป็นสารก่อมะเร็งอีกด้วยถ้าเกิดในเนื้อสัตว์ เราจึงควรระมัดระวังขณะประกอบอาหารหรือเลือกรับประทานเพื่อสุขภาพที่ดีของเรา
","https://www.stkc.go.th/sites/default/files/stiarticle_images/1511853775.jpg"
"592","ความลับของผงซักฟอก","Mon, 2017-11-27 15:16","http://www.stkc.go.th/node/592","วิทยาศาสตร์เคมี","https://www.youtube.com/watch?v=mH7G44N_Z3s","

","https://www.stkc.go.th/sites/default/files/stiarticle_images/1511770838.jpg"
"584","เซลล์ประสาทในสมอง","Wed, 2017-11-22 15:13","http://www.stkc.go.th/node/584","การแพทย์พื้นฐาน","http://www.nsm.or.th/index.php?option=com_k2&view=item&id=5100:2015-12-02-08-31-47&Itemid=184","
เราสูญเสียเซลล์ประสาทในสมอง 1 เซลล์ ในทุกๆ 1 วินาที แต่โชคดีที่เรายังมีเซลล์ประสาทในสมองเหลืออยู่อีกมากมาย หากเปรียบเทียบเป็นน้ำหนักแล้ว เราจะสูญเสียเซลล์สมองไปประมาณ 1 กรัม/ปี และถ้าทุกเซลล์ในสมองคือ เกร็ดน้ำตาล จะมีน้ำหนักประมาณ 25 ตัน หรือ 25,000 กิโลกรัม
","https://www.stkc.go.th/sites/default/files/stiarticle_images/1511338394.jpg"
"583","หมึกล่องหน","Wed, 2017-11-22 13:39","http://www.stkc.go.th/node/583","วิทยาศาสตร์เคมี","https://www.youtube.com/watch?v=Qa04dotIa_0","
",""
"581","ยางมะตอย","Thu, 2017-11-16 14:48","http://www.stkc.go.th/node/581","วิทยาศาสตร์เคมี","http://www.nsm.or.th/index.php?option=com_k2&view=item&id=5641:2016-08-16-08-49-25&Itemid=184","
ยางมะตอย หรือ แอสฟัลท์ (Asphalt) คือสารประกอบไฮโดรคาร์บอนและสารอินทรีย์อื่นๆ ซึ่งเป็นผลิตภัณฑ์สุดท้ายที่ได้จากการกลั่นน้ำมันปิโตรเลียม มีสีน้ำตาลเข้มหรือสีดำ ลักษณะข้นและหนืดมาก ยางมะตอยยังมีคุณสมบัติในการยึด ประสาน และอ่อนตัวเมื่อได้รับความร้อน จับตัวแข็งเมื่อเย็นลง ด้วยคุณสมบัติต่าง ๆ เหล่านี้ จึงนิยมนำยางมะตอยมาใช้ในการทำถนนหรือพื้นผิวจราจรในการทำยางมะตอยลาดถนนนั้น จะนำยางมะตอยมาผสมน้ำที่อุณหภูมิ 170 องศาเซลเซียส และใช้ตัวประสาน เพื่อชวยใหอนุภาคของยางมะตอยกระจายตัว และน้ำก็จะระเหยไปเหลือแต่ยางมะตอย จากนั้นจึงนำยางมาตอยมาเทผสมกับดินและทรายให้เข้ากัน แล้วนำไปลาดด้านบนหน้าดินที่ถูกบนอัดไว้แน่น จึงจะได้เป็นถนนที่ใช้กัน
","https://www.stkc.go.th/sites/default/files/stiarticle_images/1510818523.jpg"
"578","มุมมองเหมียว","Tue, 2017-11-14 09:07","http://www.stkc.go.th/node/578","การแผ่รังสี","http://www.nsm.or.th/index.php?option=com_k2&view=item&id=5694:2016-09-05-09-09-39&Itemid=184","
","https://www.stkc.go.th/sites/default/files/stiarticle_images/1510625801.jpg"
"577","หอมกรุ่น กลิ่นกาย","Mon, 2017-11-13 09:32","http://www.stkc.go.th/node/577","วิทยาศาสตร์ธรรมชาติ","http://www.nsm.or.th/index.php?option=com_k2&view=item&id=5691:2016-09-05-04-43-54&Itemid=184","กลิ่นกายที่หอมชวนหลงใหลเป็นเสน่ห์อย่างหนึ่งที่มนุษย์ตั้งแต่ในยุคโบราณถึงปัจจุบันนั้น ต้องการที่จะมี จึงได้มีการรังสรรค์น้ำหอมกลิ่นต่าง ๆ ขึ้นมาเพื่อสร้างเสน่ห์ให้กับตนเอง ด้วยการฉีดพรมลงบนเสื้อผ้าหรือร่างกาย โดยเชื่อกันว่าการฉีดน้ำหอมลงบนจุดชีพจร เป็นจุดที่จะทำให้น้ำหอมนั้นส่งกลิ่นได้ดีและติดทนนานที่สุด แต่สาเหตุเป็นเพราะอะไรนั้น วันนี้เรามีคำตอบมาให้ทราบกัน
น้ำหอมมีส่วนผสมหลักอยู่ 2 อย่างคือ น้ำมันหอมจากการสกัดจากดอกไม้หรือสัตว์และเจือจางด้วยแอลกอฮอล์ ปัจจุบันแบ่งออกเป็น 3 ชนิดหลัก ๆ ตามความเข้มข้นของกลิ่นน้ำมันหอมคือ Eau Perfume (EdP) ซึ่งมีความเข้มข้นของน้ำมันหอมมากที่สุด รองลงมาคือ Eau Toilette (EdT) และ Eau Cologne (EdC) ซึ่งมีความเข้มข้นของน้ำมันหอมน้อยที่สุด โดยคุณสมบัติของน้ำมันหอมจะมีการกระจายตัวของกลิ่นได้ดี ในที่ที่มีอุณหภูมิอุ่น สำหรับร่างกายของมนุษย์บริเวณตรงจุดชีพจรเป็นบริเวณที่มีอุณหภูมิอุ่น เพราะมีการหมุนเวียนเลือดและมีอัตราการเต้นของชีพจรเป็นจังหวะอยู่ตลอดเวลาเพราะฉะนั้นการฉีดน้ำหอมลงบนจุดชีพจร ซึ่งเป็นบริเวณที่มีอุณหภูมิอุ่นนั้น จึงเป็นตัวช่วยกระตุ้นความหอมของน้ำหอมฟุ้งกระจายและยังสามารถดูดซับความหอมไว้ใต้ผิวหนังได้ดีอีกด้วย","https://www.stkc.go.th/sites/default/files/stiarticle_images/1510540344.jpg"
"575","""ลมไนโตรเจน""","Fri, 2017-11-10 10:34","http://www.stkc.go.th/node/575","วิทยาศาสตร์ฟิสิกส์","http://www.nsm.or.th/index.php?option=com_k2&view=item&id=5686:2016-09-02-08-30-01&Itemid=184","เข้าใจกันว่า ... การเติมลมยางด้วย “ลมไนโตรเจน” นั้น จะช่วยให้ยางรถร้อนช้าลง ลดความเสี่ยงต่อการระเบิดของยาง ช่วยยืดอายุการใช้งานของยางและระบบช่วงล่างของรถ แถมยังช่วยประหยัดค่าน้ำเชื้อเพลิงได้อีกด้วย ซึ่งเหมาะมากกับยุคสมัยนี้ที่คนทั่วโลกส่วนใหญ่หันมาตระหนักและใส่ใจในการประหยัดพลังงานกันมากยิ่งขึ้น

ปัจจุบัน ... มีการใช้เครื่องมือที่สามารถแยกแก๊สไนโตรเจนออกมาจากอากาศทั่วไปได้ โดยคัดแยกเฉพาะแก๊สไนโตรเจนเพียงอย่างเดียวเท่านั้น ซึ่งจะมีอุณหภูมิที่ต่ำกว่าการเติมลมยางแบบเดิมที่มีแก๊สอื่น ๆ ผสมอยู่ด้วยนั่นเอง โดยสามารถนำไปใช้ประโยชน์ในการเติมลมยางของพาหนะต่าง ๆ ในบางประเทศมีการออกกฎหมายบังคับให้รถโดยสาร รถบรรทุก หรือแม้กระทั่งเครื่องบิน ต้องเติมลมยางไนโตรเจนเท่านั้น แต่ปัจจุบันในเมืองไทยนั้น สถานที่ให้บริการเติมลมไนโตรเจนมีอยู่ค่อนข้างน้อย และยังมีค่าใช้จ่ายที่สูงกว่าการเติมลมยางแบบธรรมดาอีกต่างหาก

ความรู้ทางวิทยาศาสตร์ที่จะช่วยให้เราสามารถนำมาปรับใช้ในการเปรียบเทียบข้อดีและข้อเสียได้ แท้ที่จริงลมไนโตรเจน ก็คือแก๊สไนโตรเจนที่อยู่ในอากาศรอบๆตัวเรา ถ้าเราแบ่งอากาศในบรรยากาศโลกออกเป็น 5 ส่วน จะมีแก๊สไนโตรเจนอยู่ถึง 4 ใน 5 ส่วน เทียบเป็นสัดส่วนคือ 78 % ของอากาศทั่วไป (ก็ประมาณ 80% แล้วนะเนี่ย!!) ที่เหลือก็จะเป็นแก๊สออกซิเจนที่เราใช้ในกระบวนการหายใจ รวมกับแก๊สอื่นๆอีกหลายชนิด

ข้อดีของแก๊ซไนโตรเจน:
1. มีน้ำหนักเบาและเย็นกว่าลมยางทั่วไป 
2. ไม่ทำปฏิกิริยากับยาง ทำให้ยางมีอายุการใช้งานยาวนานขึ้น และยังช่วยอุดรูรั่วเล็กๆ ระหว่างขอบยางกับขอบล้อได้ดี
3. ไม่มีความชื้น ด้วยเหตุนี้ จึงไม่ทำปฏิกิริยากับล้อ ให้เกิดสนิม
4. แก๊ซไนโตรเจนไม่ค่อยรั่วไหลออกจากยางง่าย ๆ เหมือนลมยางทั่วไป


ข้อดีของลมธรรมดา:
1. เข้าถึงง่าย มีเติมได้ทุกที่
2. ส่วนใหญ่ มีบริการเติมฟรี

ฉะนั้น ... การเติมลมยางแบบธรรมดา กับการเติมลมยางด้วยลมไนโตรเจน ก็มีข้อดีและข้อเสียที่แตกต่างกันไปซึ่งเราสามารถใช้ความรู้ทางวิทยาศาสตร์มาวิเคราะห์
เพื่อพิจารณาได้ว่าความคุ้มค่ากับความเหมาะสมที่จะเลือกใช้นั้น ขึ้นอยู่กับตัวเรา","https://www.stkc.go.th/sites/default/files/stiarticle_images/1510284843.jpg"
"574","ทำไมกลางวันถึงมองไม่เห็นดาว ?","Thu, 2017-11-09 13:27","http://www.stkc.go.th/node/574","ดาราศาสตร์","http://www.nsm.or.th/index.php?option=com_k2&view=item&id=4835:2015-09-09-10-26-25&Itemid=184","คนส่วนใหญ่มักคิดว่าเป็นเพราะแสงอาทิตย์มาบดบังแสงดาว แต่ความจริงแล้วเป็นเพราะแสงอาทิตย์สว่างกว่าแสงขอดวงดาว ดวงตาของมนุษย์มีกลไกปรับสภาพให้มองเห็นแสงที่สว่างมากกว่า เราจึงมองไม่เห็นแสงดาว คล้ายกับการที่เราแทบมองไม่เห็นดวงไฟของไฟฉายที่เปิดกลางแดด","https://www.stkc.go.th/sites/default/files/stiarticle_images/1510208822.jpg"
"573","แสงแดดทำให้ผิวเข้มได้อย่างไร ?","Wed, 2017-11-08 14:00","http://www.stkc.go.th/node/573","การแผ่รังสี","http://www.nsm.or.th/index.php?option=com_k2&view=item&id=4852:2015-09-10-07-13-04&Itemid=184","แสงแดดประกอบไปด้วยรังสีมากมาย หนึ่งในนั้นคือรังสียูวีเอ เมื่อร่างกายได้รับรังสียูวีเอ
จะกระตุ้นให้ผลิตเม็ดสีเมลานินเพื่อปกป้องผิวหนังจากแสงแดดผิวบริเวณที่ได้รับแสงแดดจึงมีความเข้มมากขึ้น","https://www.stkc.go.th/sites/default/files/stiarticle_images/1510124435.jpg"
"572","ดวงตา..เคลื่อนไหวอยู่เสมอ","Wed, 2017-11-08 10:01","http://www.stkc.go.th/node/572","มนุษยศาสตร์","http://www.nsm.or.th/index.php?option=com_k2&view=item&id=5093:2015-12-02-04-10-52&Itemid=184","ดวงตาของเรามีการเคลื่อนที่ในระดับเล็ก ๆ ตลอดเวลา แม้แต่การที่เราเพ่งจุดสนใจไปที่อะไรบางอย่าง การเคลื่อนไหวของดวงตานี้ช่วยทำให้ภาพที่เราเห็นมีความชัดอยู่เสมอ หากถูกใช้เพ่งมองเป็นเวลานาน เซลล์ที่ไวต่อการรับแสงบนเรตินา (retina) หรือจอประสาทตาอาจจะล้าได้ ถึงแม้การเคลื่อนไหวเล็ก ๆ นี้จะมีประโยชน์ แต่ก็ทำให้เราเห็นการเคลื่อนไหวที่ไม่มีอยู่จริงได้ด้วย ลองดูภาพด้านบนนี้ดูสิ","https://www.stkc.go.th/sites/default/files/stiarticle_images/1510110094.jpg"
"571","ทำไมข้าวเหนียว..ถึงเหนียว?","Wed, 2017-11-08 09:48","http://www.stkc.go.th/node/571","โมเลกุลและเคมีฟิสิกส์","http://www.nsm.or.th/index.php?option=com_k2&view=item&id=5722:2016-09-12-08-07-00&Itemid=184","ข้าวเหนียวเป็นอาหารจำพวกคาร์โบไฮเดรตในรูปแบบของแป้งชนิดหนึ่ง คนไทยนิยมรับประทานกันมากทั่วทุกภาคของประเทศ เพราะว่าทานแล้วอิ่มท้อง รับประทานได้กับอาหารหลากหลาย แถมมีรสชาติอร่อย โดยเฉพาะเมื่อทานคู่กับไก่ย่าง ส้มตำ รวมไปถึงผลไม้ เช่น มะม่วง ทุเรียน เคยสงสัยกันไหมคะว่า ทำไมข้าวเหนียวถึงเหนียว ไม่เหมือนกับข้าวเจ้า ความแตกต่างของข้าวสองประเภทนี้ มาจากส่วนประกอบหลักในแป้งของเมล็ดข้าว โดยส่วนประกอบหลักของเมล็ดข้าวเหนียวได้แก่โมเลกุลที่มีชื่อว่า อะมิโลเพคติน (amylopactin) ส่วนเมล็ดข้าวเจ้า ได้แก่ อะมิโลส (amylose) ซึ่งโมเลกุลของสารสอง ชนิดนี้มีโครงสร้างที่แตกต่างกันชัดเจน กล่าวคือ อะมิโลเพคตินเป็นโครงสร้างแบบกิ่ง และมีพันธะไกลโคไซด์ชนิดแอลฟา 1,4 และ 1,5 เกาะอยู่ ขณะที่ อะมิโลสเป็นโครงสร้างแบบเส้นตรง และมีพันธะไกลโคไซด์ชนิดแอลฟา 1,4 เพียงชนิดเดียว ซึ่งโครงสร้างแบบกิ่งในเมล็ดข้าวเหนียวทำให้การจัดเรียงโมเลกุลมีความเป็นระเบียบน้อยกว่าแบบเส้นตรง ทำให้ข้าวเหนียวอุ้มน้ำได้มากกว่าและพองตัวได้มากกว่าในน้ำร้อน ดังนั้นข้าวเหนียวจึงมีลักษณะเหนียวนุ่ม","https://www.stkc.go.th/sites/default/files/stiarticle_images/1510109295.jpg"
"559","ทำได้ไง? คว่ำแก้วแล้วน้ำไม่หก","Tue, 2017-10-31 11:02","http://www.stkc.go.th/node/559","โมเลกุลและเคมีฟิสิกส์","","
",""
"558","40 ปีแห่งยานวอยเอเจอร์ : นักสำรวจผู้เดินทางได้ไกลที่สุด","Tue, 2017-10-31 10:56","http://www.stkc.go.th/node/558","ดาราศาสตร์","http://www.narit.or.th/index.php/astronomy-article/3348-40-years-voyager","

โครงการวอยเอเจอร์ (Voyager program) เป็นโครงการที่ส่งยานอวกาศสองลำ ชื่อ วอยเอเจอร์ 1 และ วอยเอเจอร์ 2  ออกไปสำรวจระบบสุริยะชั้นนอก โดยทั้งสองลำนี้ถูกส่งออกนอกโลกในปี ค.ศ. 1977

เหตุผลสำคัญที่ทำให้ยานทั้งสองถูกส่งในปีนั้นคือ การที่ดาวเคราะห์ทั้ง 4 ดวงได้แก่ ดาวพฤหัสฯ ดาวเสาร์ ดาวยูเรนัส และดาวเนปจูน อยู่ในตำแหน่งที่ยานวอยเอเจอร์ 2  สามารถอาศัยเทคนิคที่เรียกว่า Gravity Assist ซึ่งเป็นใช้ประโยชน์จากแรงโน้มถ่วงของทั้ง 4 ดวงในการ 'เหวี่ยง' ตัวยานเพื่อเพิ่มความเร็วได้ การเดินทางของยานอวกาศลำนี้จึงถูกเรียกว่า The Grand Tour ซึ่งการเรียงตัวของดาวเคราะห์ในลักษณะนี้จะเกิดขึ้นทุกๆ 175 ปี  

       จนถึงวันนี้ ยานวอยเอเจอร์ 2 เป็นเพียงยานอวกาศลำเดียวเท่านั้นที่เดินทางไปใกล้ดาวยูเรนัสและนปจูนเพื่อทำการสำรวจอย่างใกล้ชิด

        ส่วนยานวอยเอเจอร์ 1 เดินทางไปศึกษาดวงจันทร์ไททันของดาวเสาร์ที่มีชั้นบรรยากาศปกคลุมทำให้ใช้แรงโน้มถ่วงจากเพียงดาวพฤหัสฯและเสาร์ในการเพิ่มความเร็ว

        ที่ผ่านมา ยานอวกาศทั้งสองลำได้เก็บข้อมูลทางดาราศาสตร์มากมายมหาศาลแล้วส่งกลับมายังโลกเราทำให้เกิดการค้นพบมากมาย ได้แก่ การระเบิดของภูเขาไฟบนดวงจันทร์ไอโอซึ่งเป็นบริวารของดาวพฤหัสฯ , ไอโอทอรัส (Io Torus) ซึ่งเป็นโครงสร้างของพลาสมารูปโดนัทซึ่งวางตัวอยู่รอบๆดาวพฤหัสฯในแนวการโคจรของดวงจันทร์ไอโอ โครงสร้างพลาสมาดังกล่าวเกิดจากสสารที่ถูกพ่นออกมาจากภูเขาไฟของไอโอซึ่งส่งผลต่อสนามแม่เหล็กรอบๆดาวพฤหัสฯ , ค้นพบมหาสมุทรที่อยู่ใต้เปลือกของดวงจันทร์ยูโรปา, ค้นพบดวงจันทร์บางดวงของดาวเสาร์ , พบว่าชั้นบรรกาศของดวงจันทร์ไททันมีความหนาและประกอบไปด้วยไนโตรเจน รวมทั้งอาจมีเมฆและฝนที่เป็นมีเทน , พายุบนดาวเนปจูนที่มีชื่อว่า Great Dark spot ซึ่งพัดด้วยความเร็ว 1,600 กิโลเมตรต่อชั่วโมง  ฯลฯ

        ในปี ค.ศ. 2017 นี้ เป็นปีที่ยานทั้งสองถูกส่งออกนอกโลกครบรอบ  40 ปีแล้ว แต่เชื่อไหมว่าจนถึงวันนี้ ยานวอยเอเจอร์ทั้งสองลำยังคงทำภารกิจอยู่! 

        ตอนนี้ยานวอยเอเจอร์ 2 อยู่ที่ Heliosheath ซึ่งเป็นบริเวณที่ลมสุริยะถูกลมจากดาวฤกษ์อื่นๆพัดต้านจนเริ่มเคลื่อนที่ช้าลง โดยลมสุริยะจะไปหยุดที่ Heliopause

        ส่วนยานวอยเอเจอร์ 1 ไปได้ไกลกว่านั้น มันเป็นสิ่งประดิษฐ์ของมนุษย์ที่เดินทางออกนอกโลกไปได้ไกลที่สุด โดยในเดือนสิงหาคม ปีค.ศ. 2017 มันเดินทางออกนอกระบบสุริยะ(ห่างจากโลก 139.46 AU)มาถึงบริเวณที่เรียกว่า ที่ว่างระหว่างดาวฤกษ์ (Interstellar Space) ซึ่งอยู่ระหว่างดวงอาทิตย์กับดาวฤกษ์อื่นๆแล้ว

        ขณะนี้ยานอวกาศทั้งสองลำเก็บข้อมูลเกี่ยวกับสสารและรังสีคอสมิกในดินแดนไกลโพ้นที่ไม่เคยมียานลำไหนเดินทางไปแล้วส่งกลับมาให้นักดาราศาสตร์บนโลกทำการศึกษาอย่างต่อเนื่อง

ที่ด้านนอกของยานทั้งสองลำมีการติดแผ่นเสียงทองคำซึ่งบรรจุข้อมูลทั้งภาพและเสียงที่เกี่ยวกับสิ่งมีชีวิตบนโลก รวมทั้งวัฒนธรรมที่หลากหลายของมนุษย์เราไว้ในนั้นด้วย 

        ในอนาคตอีก 40,000ปีข้างหน้า ยานวอยเอเจอร์ 1 จะเดินทางเข้ามาอยู่ที่ระยะห่างราว 1.6 ปีแสงจากดาวฤกษ์  Gliese 445 และในอีก 296,000 ปีข้างหน้า ยานวอยเอเจอร์ 2 จะเดินทางมาอยู่ในระยะห่างจากดาวซิริอุส 4.6 ปีแสง

        ไม่แน่ว่าในอนาคตอาจมีสิ่งมีชีวิตทรงภูมิปัญหาจากดาวอื่นหรือแม้แต่มนุษย์ในอนาคตที่เดินทางมาพบสิ่งที่บรรพบุรุษของตนเคยสร้างแล้วส่งออกมาก็ได้

        อย่างไรก็ตาม ยานทั้งสองลำนี้ไม่สามารถทำงานได้ตลอดไป นักวิทยาศาสตร์คาดการณ์ว่าพลังงานของพวกมันอาจหมดลงในปี ค.ศ. 2025

 
",""
"556","ทดลองทำพายุทอร์นาโดเอง ในขวดน้ำ","Tue, 2017-10-31 10:46","http://www.stkc.go.th/node/556","วิทยาศาสตร์ฟิสิกส์","","
",""
"553","10 สิ่งที่น่ารู้เกี่ยวกับอากาศ","Tue, 2017-10-31 09:48","http://www.stkc.go.th/node/553","วิทยาศาสตร์สิ่งแวดล้อม","https://www.nstda.or.th/th/sci-kids-menu/11533-air","1. อากาศส่วนใหญ่เป็นก๊าซ อากาศในบรรยากาศโลกประกอบด้วยประมาณ 78% ไนโตรเจน 21% ออกซิเจน และก๊าซอื่นๆ ในปริมาณเล็กน้อย เช่น คาร์บอนไดออกไซด์ ไฮโดรเจน
2. อากาศไม่มีเพียงก๊าซ ในอากาศยังมีอนุภาคขนาดเล็กจำนวนมาก เช่น ฝุ่น นอกจากนี้ในอากาศยังมีควัน เขม่า 
3. อากาศสำคัญสำหรับสิ่งมีชีวิต พวกเรา สัตว์และพืชต้องหายใจ และในขบวนการหายใจ ต้องใช้ออกซิเจนจากอากาศและปล่อยคาร์บอนไดออกไซด์ และให้พลังงานที่จำเป็นในการดำรงชีวิตของสัตว์และพืช
4. คาร์บอนไดออกไซด์ในอากาศมีทั้งข้อดีและข้อเสีย พืชใช้ก๊าซนี้กับแสงแดดเพื่อทำให้ได้อาหารและออกซิเจน ขบวนการนี้เรียกว่าการสังเคราะห์แสง แต่จำนวนมากของก๊าซนี้ที่เป็นผลผลิตจากรถยนต์และโรงงานเผาไหม้น้ำมัน ถ่าน และน้ำมันเชื้อเพลิง ทำให้เกิดภาวะโลกร้อน (global warming)
5. อากาศยังมีน้ำ 
6. อากาศเปลี่ยนในขณะที่คุณอยู่สูงขึ้น
7. อากาศเป็นเมือนเกราะป้องกัน อากาศในบรรยากาศโลกทำให้โลกไม่หนาวหรือร้อนเกินไป โอโซนในอากาศยังป้องกันพวกเราจากแสงแดดที่รุนแรง นอกจากนี้อากาศในบรรยากาศโลกยังป้องกันพวกเราจากสะเก็ดดาว (meteoroids) เมื่อสะเก็ดดาวผ่านอากาศจะถูกเผาเป็นชิ้นเล็กๆ ก่อนจะมาถึงโลก 
8. มีสิ่งมีชีวิตในอากาศ ได้แก่ จุลินทรีย์ขนาดเล็ก
9. อากาศสามารถเคลื่อนที่เร็วและไกล
10. อากาศเสีย (air pollution) สามารถทำลายแผนไปข้างนอก (outdoor plans) อากาศเสียถูกวัดด้วย Air Quality Index (AQI) ถ้ายิ่ง AQI ต่ำ อากาศยิ่งสะอาด ที่ AQI มากกว่า 100 และคุณอยู่ข้างนอก จะเหมือนกับว่าคุณกำลังหายใจเอาไอเสียจากรถยนต์ตลอดวัน ดังนั้นคุณไม่ควรใช้เวลามากเกินไปอยู่ข้างนอก",""
"552","การทดลองวิทยาศาสตร์ ที่น่าสนใจ เมื่อคุณใส่ สไลม์ ลงไปในเครื่องซีลสูญญากาศ","Tue, 2017-10-31 09:42","http://www.stkc.go.th/node/552","วิศวกรรมเคมี","","http://video.sanook.com/player/1150845/",""
"374","นักวิจัยศึกษาการเชื่อมโยงสมองมนุษย์เข้ากับคอมพิวเตอร์เพื่อควบคุมบ้านอัจฉริยะ","Thu, 2017-06-15 14:56","http://www.stkc.go.th/node/374","เทคโนโลยีการสื่อสารโทรคมนาคม","สำนักงานที่ปรึกษาวิทยาศาสตร์และเทคโนโลยี ประจำสถานเอกอัครราชทูต ณ กรุงบรัสเซลส์","รองศาสตราจารย์ ปรเมษฐ์ มนูญพงศ์ หนึ่งในสมาชิกของสมาคมนักวิชาชีพไทยในภูมิภาคยุโรป (The Association of Thai Professionals in European Region – ATPER) ซึ่งเป็นสมาคมที่สำนักงานที่ปรึกษาวิทยาศาสตร์และเทคโนโลยี ณ กรุงบรัสเซลส์ ได้ให้การสนับสนุนอยู่โดยเฉพาะในด้านการถ่ายทอดความรู้ด้าน วทน. สู่ประเทศไทย ได้ดำเนินงานวิจัยชิ้นใหม่ที่เกี่ยวข้องกับการพัฒนาบ้านอัจฉริยะ นักวิจัยพยายามศึกษาและเลียนแบบการทำงานของสมองเพื่อนำไปควบคุมอุปกรณ์ในบ้านอัจฉริยะในอนาคต ซึ่งมนุษย์จะสามารถควบคุมสิ่งต่าง ๆ ได้ เช่น การเปิดปิดไฟและเครื่องทำกาแฟ เพียงแค่สั่งการด้วยความคิดจากสมอง 

ที่มา  วารสารข่าววิทยาศาสตร์และเทคโนโลยี ฉบับที่ 1 ประจำเดือนมกราคม 2560
       http://www.thaiscience.eu/uploads/journal_20170209141533-pdf.pdf
",""
"373","การเพิ่มประสิทธิภาพของเซลล์แสงอาทิตย์ผ่านโครงสร้างขนาดเล็ก","Thu, 2017-06-15 14:46","http://www.stkc.go.th/node/373","วัสดุนาโน-การผลิตและคุณสมบัติ","สำนักงานที่ปรึกษาวิทยาศาสตร์และเทคโนโลยี ประจำสถานเอกอัครราชทูต ณ กรุงบรัสเซลส์","นักวิจัยภายใต้โครงการวิจัยที่ได้รับการสนับสนุนจากยุโรปได้ศึกษาถึงวิธีการเพิ่มประสิทธิภาพการทำงานของเซลล์แสงอาทิตย์ หรือ เซลล์โฟโตโวลตาอิก (photovoltaic cell) เพื่อที่จะสามารถแปลงคลื่นแสงอาทิตย์ในความยาวคลื่นที่แตกต่างกันให้กลายเป็นพลังงานได้ เพื่อก่อให้เกิดประโยชน์สูงสุดในการใช้พลังงานแสงอาทิตย์

ที่มา  วารสารข่าววิทยาศาสตร์และเทคโนโลยี ฉบับที่ 1 ประจำเดือนมกราคม 2560
      http://www.thaiscience.eu/uploads/journal_20170209141533-pdf.pdf
",""
"366","ความร่วมมือไทย - สหรัฐฯ ด้านความปลอดภัยทางด้านนิวเคลียร์","Tue, 2017-06-13 09:42","http://www.stkc.go.th/node/366","วิศวกรรมนิวเคลียร์","สำนักงานที่ปรึกษาด้านวิทยาศาสตร์และเทคโนโลยี ประจำสถานเอกอัครราชทูต ณ กรุงวอชิงตัน ดี.ซี.","หลังจากเหตุการณ์สงครามโลกครั้งที่ 2 ทำให้หลายประเทศตระหนักถึงผลกระทบที่รุนแรงและยาวนานของความรุนแรงของนิวเคลียร์ ก่อให้เกิดจุดเริ่มต้นในการศึกษาและพัฒนาการใช้พลังงานนิวเคลียร์ในทางสันติอย่างจริงจัง เพื่อให้เกิดประโยชน์สูงสุดต่อมนุษยชาติ สำนักงานปรมาณูเพื่อสันติ (ปส.) กระทรวงวิทยาศาสตร์และเทคโนโลยี เป็นหน่วยงานเดียวในประเทศไทยที่ทำหน้าที่กำกับดูแลความปลอดภัยจากการใช้ประโยชน์จากพลังงานนิวเคลียร์และรังสี

ที่มา  http://ost.thaiembdc.org/2016/?p=5626
",""
"365","แนวความคิด one health และการทูตวิทยาศาสตร์","Tue, 2017-06-13 09:41","http://www.stkc.go.th/node/365","สาธารณสุขศาสตร์และอนามัยสิ่งแวดล้อม","สำนักงานที่ปรึกษาด้านวิทยาศาสตร์และเทคโนโลยี ประจำสถานเอกอัครราชทูต ณ กรุงวอชิงตัน ดี.ซี.","ความหมายของแนวความคิด “one health” คือ สุขภาพของมนุษย์ สัตว์ และสิ่งแวดล้อม มีความเชื่อมโยงกันอย่างใกล้ชิด ดังนั้น ในการพัฒนาสุขภาพและคุณภาพชีวิตของมนุษย์ เราจะต้องให้ความสำคัญกับระบบนิเวศน์รอบตัวเราด้วย World Health Organization ได้กล่าวถึง การทูตเพื่อสุขภาพระดับโลก (global health diplomacy) ไว้ว่า “การทูตเพื่อสุขภาพระดับโลกเป็นการนำเอาวิทยาศาสตร์ด้านการแพทย์หลากหลายสาขา การต่างประเทศ การบริหาร กฎหมาย และเศรษฐกิจ เพื่อการบริหารและจัดการนโยบายทางการแพทย์ระดับโลก”

ที่มา  http://ost.thaiembdc.org/2016/?p=5621
",""
"364","การสร้างความร่วมมือด้านวิทยาศาสตร์ในพื้นที่ขั้วโลกเหนือ","Tue, 2017-06-13 09:39","http://www.stkc.go.th/node/364","วิทยาศาสตร์ด้านบรรยากาศ-ภูมิอากาศ","สำนักงานที่ปรึกษาด้านวิทยาศาสตร์และเทคโนโลยี ประจำสถานเอกอัครราชทูต ณ กรุงวอชิงตัน ดี.ซี.","พื้นที่ขั้วโลกเหนือเป็นพื้นที่ที่มีทรัพยากรธรรมชาติ และเป็นโอกาสทางเศรษฐกิจในขณะที่พื้นที่ดังกล่าวถูกแบ่งเขตและครอบครองโดย 8 ประเทศ คือ ประเทศแคนาดา ประเทศสหรัฐอเมริกา ประเทศรัสเซีย ประเทศนอร์เวย์ ประเทศฟินแลนด์ ประเทศไอร์แลนด์ ประเทศสวีเดน และประเทศเดนมาร์ก ซึ่งทำให้พื้นที่ดังกล่าวเป็นพื้นที่ที่มีความตึงเครียดทางการเมืองระหว่างประเทศ ทั้งนี้ การทูตวิทยาศาสตร์ได้กลายเป็นเครื่องมือหนึ่งในการสร้างความร่วมมือและการประนีประนอมซึ่งจะนำไปสู่ผลประโยชน์ร่วมกัน

ที่มา  http://ost.thaiembdc.org/2016/?p=5616
",""
"362","AAAS Science Diplomacy 2017 การประชุมการทูตวิทยาศาสตร์ประจำปี พ.ศ. 2560","Mon, 2017-06-12 17:27","http://www.stkc.go.th/node/362","วิทยาศาสตร์ธรรมชาติอื่นๆ","สำนักงานที่ปรึกษาด้านวิทยาศาสตร์และเทคโนโลยี ประจำสถานเอกอัครราชทูต ณ กรุงวอชิงตัน ดี.ซี.","งานสัมมนา AAAS Science Diplomacy เป็นงานสัมมนาประจำปี จัดโดยหน่วยงาน American Association for the Advancement of Science (AAAS) มีประเด็นหารือสำคัญเกี่ยวกับการทูตวิทยาศาสตร์ และมีกลุ่มเป้าหมาย ของงานสัมมนาคือ นักวิทยาศาสตร์ ผู้มีส่วนในการตัดสินใจเชิงนโยบาย นักการทูต และเจ้าหน้าที่การทูตจากประเทศต่างๆ นักศึกษา และผู้ที่สนใจทั่วไป การจัดงาน สัมมนาปี พ.ศ. 2560 เป็นงานสัมมนาครั้งที่ 3 รายละเอียดเพิ่มเติมสามารถดูได้ที่ http://www.aaas.org/scidip2017

ที่มา  http://ost.thaiembdc.org/2016/?p=5562
",""
"361","ตัวอย่างธุรกิจ Startups ในเขต DC, MD, VA","Mon, 2017-06-12 17:17","http://www.stkc.go.th/node/361","วิศวกรรมและเทคโนโลยีอุบัติใหม่อื่นๆ","สำนักงานที่ปรึกษาด้านวิทยาศาสตร์และเทคโนโลยี ประจำสถานเอกอัครราชทูต ณ กรุงวอชิงตัน ดี.ซี.","ธุรกิจ Startup ในปัจจุบัน มีสินค้าและบริการที่หลากหลาย ไม่ว่าจะเป็นสินค้าและบริการที่เกี่ยวกับนวัตกรรม เทคโนโลยี หรือแม้แต่อาหารและการเกษตร คอลัมน์นี้ขอนำเสนอตัวอย่าง ธุรกิจ Startup ในเขตพื้นที่วอชิงตัน ดี.ซี. (Washington D.C.) มลรัฐแมรี่แลนด์ (Maryland) และ มลรัฐเวอร์จิเนีย (Virginia) ซึ่งมีหลายธุรกิจที่น่าสนใจ ซึ่งอาจจะเป็นตัวอย่างสำหรับธุรกิจ Startup ในประเทศไทยได้

ที่มา  http://ost.thaiembdc.org/2016/?p=5580
",""
"360","DMV Startup","Mon, 2017-06-12 17:04","http://www.stkc.go.th/node/360","วิศวกรรมและเทคโนโลยีอุบัติใหม่อื่นๆ","สำนักงานที่ปรึกษาด้านวิทยาศาสตร์และเทคโนโลยี ประจำสถานเอกอัครราชทูต ณ กรุงวอชิงตัน ดี.ซี.","DMV Startup เป็นองค์กรเอกชนที่มีเป้าหมายคือการสนับสนุนให้เกิดชุมชนบริษัท startup ในพื้นที่กรุง Washington D.C. โดยเชื่อมต่อผู้ประกอบการไปยังทรัพยากรต่างๆ ที่จำเป็นต่อการดำเนินธุรกิจและการสร้างความรู้สึกของการเป็นชุมชนผู้ประกอบการที่ช่วยเหลือซึ่งกันและกัน เพื่อให้บรรลุเป้าหมายดังกล่าว DMV Startup ใช้การจัดกิจกรรมการอบรมเชิงปฏิบัติการ และการสื่อสารผ่านระบบออนไลน์ในการเชื่อมโยงผู้ประกอบการ

ที่มา  http://ost.thaiembdc.org/2016/?p=5572
",""
"359","Startups สานต่อจุดเริ่มต้นวงการธุรกิจ Startup ของประเทศไทย","Mon, 2017-06-12 17:01","http://www.stkc.go.th/node/359","วิศวกรรมและเทคโนโลยีอุบัติใหม่อื่นๆ","สำนักงานที่ปรึกษาด้านวิทยาศาสตร์และเทคโนโลยี ประจำสถานเอกอัครราชทูต ณ กรุงวอชิงตัน ดี.ซี.","ในช่วง 2 – 3 ปีที่ผ่านมามีการใช้คำว่า Startups กันค่อนข้างมาก ซึ่งคำว่า Startup เกิดขึ้นครั้งแรกจากวงการไอทีในเขต Silicon Valley ประเทศสหรัฐฯ หมายถึง บริษัทที่วางแผนมาเพื่อเติบโตแบบก้าวกระโดด มีวิธีสร้างรายได้ที่สามารถหาเงินแบบทำซ้ำและขยายได้ง่าย อาทิ Facebook, Google, YouTube หรือ Zynga เป็นต้น ส่วนใหญ่จะเป็นธุรกิจที่เกิดขึ้นเพื่อแก้ปัญหาในชีวิตประจำวัน หรือเล็งเห็นโอกาสที่ยังไม่มีใครเคยเห็น Startup เป็นการนำเสนอไอเดียให้กับนักลงทุน ซึ่งเจ้าของไอเดียไม่จำเป็นที่จะต้องลงทุนด้วยตนเอง ดังนั้นการนำเสนอไอเดียสามารถเกิดขึ้นได้ทั่วโลกไม่จำกัดอยู่ที่ใดที่หนี่ง

ที่มา  http://ost.thaiembdc.org/2016/?p=5566
",""
"347","รังสีคอสมิก รังสีปริศนาจากนอกระบบสุริยะ","Wed, 2017-06-07 15:18","http://www.stkc.go.th/node/347","ดาราศาสตร์","อาจวรงค์ จันทมาศ","ในช่วงต้นปี 1900 สุดยอดนักฟิสิกส์อย่างมาดามมารี คูรี (Marie Curie) และ เฮนรี เบคเคอเรล (Henri Becquerel) ค้นพบว่าธาตุบางอย่างสามารถสลายตัวแล้วปลดปล่อยรังสีออกมาได้ ธาตุเหล่านี้เรียกว่าธาตุกัมมันตรังสี (Radioactive Elements) ซึ่งมีอยู่ในโลกของเราในสัดส่วนที่น้อยมากเมื่อเทียบกับธาตุอื่นๆ

ที่มา  http://www.narit.or.th/index.php/astronomy-article/2970-cosmic-rays-source
",""
"346","การสังเกตการณ์ดาวพฤหัสบดีเบื้องต้น (ตอนจบ)","Wed, 2017-06-07 15:18","http://www.stkc.go.th/node/346","ดาราศาสตร์","เรียบเรียงโดย พิสิฏฐ นิธิยานันท์","เราจะเห็นอะไรบ้างเมื่อสังเกตการณ์ดาวพฤหัสบดี?
 - การสังเกตแถบเมฆบนดาวพฤหัสบดี
หากต้องการสังเกตเห็นแถบเมฆพร้อมกับจุดแดงใหญ่ของดาวพฤหัสบดีแล้ว ควรใช้กล้องโทรทรรศน์ที่มีขนาดหน้ากล้องตั้งแต่ 6 นิ้วขึ้นไป และเนื่องจากดาวพฤหัสบดีหมุนรอบตัวเองเร็วมาก หากสังเกตการณ์ดาวพฤหัสบดีในเวลาต่างกัน 20-25 นาที ก็สามารถเห็นการเปลี่ยนแปลงตำแหน่งของจุดแดงใหญ่ได้แล้ว

ที่มา  http://www.narit.or.th/index.php/astronomy-article/2920-jupiter-03
",""
"345","การสังเกตการณ์ดาวพฤหัสบดีเบื้องต้น (ตอนที่ 2)","Wed, 2017-06-07 15:17","http://www.stkc.go.th/node/345","ดาราศาสตร์","เรียบเรียงโดย พิสิฏฐ นิธิยานันท์","ดาวพฤหัสบดีเป็นดาวเคราะห์ที่ใหญ่ที่สุดในระบบสุริยะ ดาวเคราะห์แก๊สยักษ์ดวงนี้มีมวลประมาณ 1 ใน 1,000 เท่าของมวลดวงอาทิตย์ หรือหากเทียบกับมวลรวมของดาวเคราะห์ที่เหลือแล้ว จะมีมวลมากถึง 2.5 เท่าของมวลรวมดังกล่าว ขณะที่ตัวดาวพฤหัสบดีมีขนาดเส้นผ่านศูนย์กลางเล็กกว่าดวงอาทิตย์ราว 10 เท่า และใหญ่กว่าโลกราว 11 เท่า

ที่มา http://www.narit.or.th/index.php/astronomy-article/2906-jupiter-02
",""
"344","การสังเกตการณ์ดาวพฤหัสบดีเบื้องต้น (ตอนที่ 1)","Wed, 2017-06-07 15:15","http://www.stkc.go.th/node/344","ดาราศาสตร์","เรียบเรียงโดย พิสิฏฐ นิธิยานันท์","ดาวพฤหัสบดีเป็นดาวเคราะห์ที่ใหญ่ที่สุดในระบบสุริยะ ดาวเคราะห์แก๊สยักษ์ดวงนี้มีมวลประมาณ 1 ใน 1,000 เท่าของมวลดวงอาทิตย์ หรือหากเทียบกับมวลรวมของดาวเคราะห์ที่เหลือแล้ว จะมีมวลมากถึง 2.5 เท่าของมวลรวมดังกล่าว ขณะที่ตัวดาวพฤหัสบดีมีขนาดเส้นผ่านศูนย์กลางเล็กกว่าดวงอาทิตย์ราว 10 เท่า และใหญ่กว่าโลกราว 11 เท่า

ที่มา  http://www.narit.or.th/index.php/astronomy-article/2904-jupiter-01
",""
"333","ศัพท์วิทย์น่ารู้  ","Wed, 2017-05-31 16:44","http://www.stkc.go.th/node/333","วิทยาศาสตร์ธรรมชาติอื่นๆ","อุดมลักษณ์ เวียนงาม","ศัพท์วิทย์น่ารู้ประจำฉบับที่ 203 ขอน้อมนำแนวคิดของพระบาทสมเด็จพระปรมินทรมหาภูมิพลอดุลยเดช รัชกาลที่ 9 เกี่ยวกับปรัชญาเศรษฐกิจพอเพียงมาอธิบายโดยสังเขป รวมทั้งคำว่า สิทธิบัตร ที่บางคนอาจยังไม่คุ้นเคยนัก นอกจากนั้นยังมีศัพท์ที่ทุกคนได้ยินกันมากจากสื่อต่างๆ ในปัจจุบัน และถือเป็นนโยบายสำคัญของรัฐบาลนั่นคือ ประเทศไทย 4.0 (Thailand 4.0)

ที่มา  วารสารกรมวิทยาศาสตร์บริการ ปีที่ 65 ฉบับที่ 203 ประจำเดือน มกราคม ปีที่พิมพ์ 2560 
       http://lib3.dss.go.th/fulltext/dss_j/2560_65_203_p34-35.pdf
",""
"332","ความรู้รอบเทียน  ","Wed, 2017-05-31 16:41","http://www.stkc.go.th/node/332","วิทยาศาสตร์ธรรมชาติอื่นๆ","ทวีศักดิ์ แก้วบุรี","มนุษย์รู้จักใช้ประโยชน์จากเทียนตั้งแต่อดีตถึงปัจจุบัน เริ่มแรกเราเรียนรู้การใช้แสงสว่างจากเปลวเทียนจากไขมันของสัตว์เมื่อสามพันปีก่อนคริสตกาล ชาวอียิปต์สามารถทำเทียนได้จากขี้ผึ้งซึ่งได้จากสารที่ผึ้งขับออกมาเพื่อซ่อมแซมรังผึ้ง ต่อมาในช่วงศตวรรษ 18 การผลิตเทียนนิยมใช้ไขปลาวาฬเป็นวัตถุดิบหลัก และได้พัฒนาเป็นวัตถุดิบอื่นๆ ในเวลาต่อมา เช่น ไขมันจากพืชในตระกูล ไขมันจากเรพซีด (rapeseed) คาโนล่า (canola) และรากของพืชตระกูลคะน้าซึ่งราคาถูกกว่าไขปลาวาฬ

ที่มา  วารสารกรมวิทยาศาสตร์บริการ ปีที่ 65 ฉบับที่ 203 ประจำเดือน มกราคม ปีที่พิมพ์ 2560 
       http://lib3.dss.go.th/fulltext/dss_j/2560_65_203_p31-33.pdf
",""
"331","ผลิตภัณฑ์ยางอย่างง่ายตามรอยเศรษฐกิจพอเพียง ","Wed, 2017-05-31 16:38","http://www.stkc.go.th/node/331","โพลีเมอร์","นิชาภา บัวสุวรรณ","พระบาทสมเด็จพระปรมินทรมหาภูมิพลอดุลยเดช ได้พระราชทานหลักปรัชญาของเศรษฐกิจพอเพียงให้คนไทยเมื่อปี พ.ศ.2517 ความบางส่วนว่า “การพัฒนาประเทศนั้นจำเป็นต้องทำตามลำดับขั้น ต้องสร้างพื้นฐาน คือ ความพอมี พอกิน พอใช้ ของประชาชนส่วนใหญ่เป็นเบื้องต้นก่อน โดยใช้วิธีการและใช้อุปกรณ์ที่ประหยัดแต่ถูกต้องตามหลักวิชา เมื่อพื้นฐานมั่นคงพร้อมพอควรและปฏิบัติได้แล้ว จึงค่อยเสริมความเจริญและฐานะเศรษฐกิจขั้นที่สูงขึ้นโดยลำดับต่อไป” พระบรมราโชวาทนี้ ทรงเห็นว่าแนวทางการพัฒนาที่เน้นการขยายตัวทางเศรษฐกิจของประเทศเป็นหลักแต่เพียงอย่างเดียวอาจจะเกิดปัญหาได้ จึงทรงเน้นการพอมีพอกินพอใช้ของประชาชนส่วนใหญ่ในเบื้องต้นก่อน เมื่อมีพื้นฐานความมั่นคงพร้อมพอสมควรแล้ว จึงสร้างความเจริญและฐานะทางเศรษฐกิจให้สูงขึ้น

ที่มา  วารสารกรมวิทยาศาสตร์บริการ ปีที่ 65 ฉบับที่ 203 ประจำเดือน มกราคม ปีที่พิมพ์ 2560 
       http://lib3.dss.go.th/fulltext/dss_j/2560_65_203_p26-28.pdf
",""
"330","การรับรองระบบงานห้องปฏิบัติการตามรอยพระบรมราโชวาท ","Wed, 2017-05-31 16:36","http://www.stkc.go.th/node/330","วิทยาศาสตร์ธรรมชาติอื่นๆ","กิจติศักดิ์ ยศอินทร์","การรับรองระบบงานห้องปฏิบัติการ (Laboratory Accreditation) หมายถึง การยอมรับอย่างเป็นทางการจากหน่วยรับรองระบบงานให้แก่หน่วยตรวจสอบและรับรอง เพื่อแสดงถึงความสามารถในการดำเนินการตามระบบมาตรฐานของหน่วยตรวจสอบและรับรอง เช่น หน่วยรับรองที่ให้การรับรองความสามารถห้องปฏิบัติการทดสอบตามมาตรฐาน ISO/IEC 17025 (General requirements for the competence of testing and calibration laboratories)

ที่มา  วารสารกรมวิทยาศาสตร์บริการ ปีที่ 65 ฉบับที่ 203 ประจำเดือน มกราคม ปีที่พิมพ์ 2560 
       http://lib3.dss.go.th/fulltext/dss_j/2560_65_203_p24-25.pdf
",""
"329","พระราชดำรัสรัชกาลที่ 9 กับงานฝึกอบรม","Wed, 2017-05-31 16:33","http://www.stkc.go.th/node/329","วิทยาศาสตร์ธรรมชาติอื่นๆ","กรมวิทยาศาสตร์บริการ ","การพัฒนาบุคลากรด้านวิทยาศาสตร์และเทคโนโลยี ถือเป็นปัจจัยสำคัญต่อการพัฒนาและขับเคลื่อนเศรษฐกิจ สังคมฐานความรู้และขีดความสามารถในการแข่งขันของประเทศและเป็นเป้าหมายสูงสุดของกรมวิทยาศาสตร์บริการ สำนักพัฒนาศักยภาพนักวิทยาศาสตร์ห้องปฏิบัติการเป็นหน่วยงานที่มีอำนาจหน้าที่ตามกฎกระทรวง การแบ่งส่วนราชการกรมวิทยาศาสตร์บริการ กระทรวงวิทยาศาสตร์และเทคโนโลยี พ.ศ. 2545 ในการบริหารจัดการศึกษาและฝึกอบรมทางวิชาการและเทคนิคปฏิบัติด้านวิทยาศาสตร์และเทคโนโลยี 

ที่มา  วารสารกรมวิทยาศาสตร์บริการ ปีที่ 65 ฉบับที่ 203 ประจำเดือน มกราคม ปีที่พิมพ์ 2560 
       http://lib3.dss.go.th/fulltext/dss_j/2560_65_203_p21-23.pdf
",""
"328","สิทธิบัตรในพระปรมาภิไธย เครื่องกลเติมอากาศ “กังหันน้ำชัยพัฒนา”","Wed, 2017-05-31 16:31","http://www.stkc.go.th/node/328","กลศาสตร์ประยุกต์","พรรษชล รัตนปาณี","สิทธิบัตรตามความหมายของกรมทรัพย์สินทางปัญญา หมายถึง หนังสือสำคัญที่รัฐออกให้เพื่อคุ้มครองการประดิษฐ์ (Invention) หรือการออกแบบผลิตภัณฑ์ (Product Design) ที่มีลักษณะตามที่กฎหมายกำหนด เป็นสิทธิพิเศษที่ผู้ประดิษฐ์คิดค้นหรือผู้ออกแบบผลิตภัณฑ์มีสิทธิที่จะผลิตสินค้า จำหน่ายสินค้าแต่เพียงผู้เดียว ในช่วงระยะเวลาหนึ่ง ดังนั้น สิทธิบัตรจึงมีความสำคัญเป็นอย่างมากต่อนักประดิษฐ์ ผู้คิดค้น นวัตกรรม รวมถึงงานวิจัยทางด้านวิทยาศาสตร์และเทคโนโลยี เพราะการจดสิทธิบัตรนั้นเป็นการคุ้มครองผลงานและความคิดสร้างสรรค์ของผู้คิดค้น ซึ่งหากกล่าวถึงนักประดิษฐ์และนักพัฒนาผู้ยิ่งใหญ่ ผู้เป็นแบบอย่างของคนไทยทั้งชาติ ทุกท่านคงจะต้องนึกถึงพระมหากษัตริย์ผู้เป็นที่รักยิ่งของคนไทย “พระบาทสมเด็จพระปรมินทรมหาภูมิพลอดุลยเดช”

ที่มา  วารสารกรมวิทยาศาสตร์บริการ ปีที่ 65 ฉบับที่ 203 ประจำเดือน มกราคม ปีที่พิมพ์ 2560 
       http://lib3.dss.go.th/fulltext/dss_j/2560_65_203_p19-20.pdf
",""
"327","รู้จักสารเคมีในฝนหลวง ","Wed, 2017-05-31 16:28","http://www.stkc.go.th/node/327","เคมีอนินทรีย์และเคมีนิวเคลียร์","โศรดา ขุนโหร","เมื่อกล่าวถึงสารเคมี คนส่วนใหญ่อาจจะนึกถึงสารจำพวกกรดหรือด่าง แต่เมื่อพูดถึงสารฝนหลวงหลายคนคงจะนึกไม่ออกว่าสารเคมีที่ใช้ทำฝนหลวงนั้นคือสารประเภทหรือกลุ่มไหน เรามาทำความรู้จักสารเคมีฝนหลวงกัน สารเคมีที่ใช้ทำฝนหลวงมีหลายชนิดบางชนิดมีคุณสมบัติดูดซับความชื้นได้ดี (Hygroscopic substances) บางชนิดมีคุณสมบัติเป็นแกนกลั่นตัวของเมฆ (Cloud condensation nuclei) ของความชื้นในบรรยากาศ บางชนิดสามารถดึงความร้อนทำให้อุณหภูมิของอากาศหรือเมฆเย็นตัวลงเร่งการกลั่นตัวของไอน้ำและเสริมความหนาแน่นของเมฆจนเกิดเป็นฝน การเลือกใช้สารเคมีหรับทำฝนหลวงแต่ละชนิดจึงพิจารณาคุณสมบัติที่กล่าวเกี่ยวกับสภาวะของเมฆหรือบรรยากาศ 

ที่มา  วารสารกรมวิทยาศาสตร์บริการ ปีที่ 65 ฉบับที่ 203 ประจำเดือน มกราคม ปีที่พิมพ์ 2560 
       http://lib3.dss.go.th/fulltext/dss_j/2560_65_203_p16-18.pdf
",""
"326","Functional food อาหารเพิ่มมูลค่าผลผลิตตามแนวคิดปรัชญาเศรษฐกิจพอเพียง ","Wed, 2017-05-31 16:25","http://www.stkc.go.th/node/326","อาหารและเครื่องดื่ม-เทคโนโลยีการผลิตอาหารเทคโนโลยีเฉพาะของสาขาสหวิชาการ","มโนวิช เรืองดิษฐ์","จากนโยบายรัฐบาลที่มุ่งสู่การพัฒนาเศรษฐกิจของประเทศ สู่โมเดล ประเทศไทย 4.0 ที่ต้องการปรับเปลี่ยนโครงสร้างเศรษฐกิจไปสู่ Value–Based Economy หรือ “เศรษฐกิจที่ขับเคลื่อนด้วยนวัตกรรม” โดยเฉพาะกลุ่มอาหาร เกษตร และเทคโนโลยีชีวภาพ ซึ่งจัดเป็น 1 ใน 5 กลุ่มเทคโนโลยีและอุตสาหกรรมเป้าหมาย ที่มีความสำคัญในการปฏิรูปเศรษฐกิจในมวลรวม เนื่องจากโครงสร้างเศรษฐกิจของประเทศไทยมีพื้นฐานมาจากภาคเกษตรกรรม ที่พึ่งพารายได้จากการขายผลผลิตทางการเกษตรและส่งออกในรูปของวัตถุดิบไปยังต่างประเทศ และในช่วงทศวรรษที่ผ่านมา ปัญหาราคาผลผลิตตกต่ำขาดเสถียรภาพและมีปริมาณเกินความต้องการของตลาดโลกได้เกิดขึ้นอย่างต่อเนื่อง ส่งผลกระทบต่อรายได้ภาคครัวเรือนที่ไม่แน่นอนและเพียงพอต่อการดำรงชีพ

ที่มา  วารสารกรมวิทยาศาสตร์บริการ ปีที่ 65 ฉบับที่ 203 ประจำเดือน มกราคม ปีที่พิมพ์ 2560 
       http://lib3.dss.go.th/fulltext/dss_j/2560_65_203_p13-15.pdf
",""
"325","การพัฒนาผลิตภัณฑ์สมุนไพรตามวิถีพอเพียงของเกษตรกรหนองหญ้าไซ ","Wed, 2017-05-31 16:11","http://www.stkc.go.th/node/325","พฤกษศาสตร์","สุบงกช ทรัพย์แตง","“เศรษฐกิจพอเพียง” เป็นแนวพระราชดำริในพระบาทสมเด็จพระปรมินทรมหาภูมิพลอดุลยเดช ที่พระราชทานมานานกว่า 30 ปี ซึ่งเป็นแนวคิดที่ตั้งอยู่บนรากฐานของวัฒนธรรมไทย เป็นแนวทางการพัฒนาขั้นพื้นฐานที่ตั้งอยู่บนทางสายกลางและความไม่ประมาทซึ่งคำนึงถึงความพอประมาณ ความมีเหตุมีผล การสร้างภูมิคุ้มกันในตัวเอง ตลอดจนการใช้ความรู้และคุณธรรมเพื่อเป็นพื้นฐานในการดำเนินชีวิต ซึ่งต้องมี “สติปัญญาและความเพียร” เป็นที่ตั้ง ซึ่งจะนำไปสู่ความสุขในชีวิตที่แท้จริง ดังพระราชดำรัสที่ว่า “การพัฒนาประเทศจำเป็นต้องทำตามลำดับ ต้องสร้างพื้นฐานคือความพอมีพอกิน พอใช้ของประชาชนส่วนใหญ่เบื้องต้นก่อน โดยใช้วิธีการและอุปกรณ์ที่ประหยัด แต่ถูกต้องตามหลักวิชาการ เมื่อได้พื้นฐานความมั่นคงพร้อมพอสมควร และปฏิบัติได้แล้วจึงค่อยสร้างค่อยเสริมความเจริญ และฐานะทางเศรษฐกิจขั้นที่สูงขึ้นโดยลำดับต่อไป” (18 กรกฎาคม 2517)

ที่มา  วารสารกรมวิทยาศาสตร์บริการ ปีที่ 65 ฉบับที่ 203 ประจำเดือน มกราคม ปีที่พิมพ์ 2560 
       http://lib3.dss.go.th/fulltext/dss_j/2560_65_203_p11-12.pdf
",""
"324","การนำเทคโนโลยีหุ่นยนต์ไปใช้ประโยชน์ในโครงการจัดการพื้นที่ทำการเกษตรตามแนวพระราชดำริ ","Wed, 2017-05-31 16:08","http://www.stkc.go.th/node/324","การออกแบบหุ่นยนต์และการควบคุมแบบอัตโนมัติ","ปาษาณ กุลวานิช","กรมวิทยาศาสตร์บริการ (วศ.) ริเริ่มงานวิจัยที่เกี่ยวข้องกับหุ่นยนต์และระบบอัตโนมัติมาตั้งแต่ปี 2544 โดยระบบที่สร้างขึ้น ส่วนใหญ่จะใช้สำหรับงานในห้องปฏิบัติการวิทยาศาสตร์ทางด้านวิเคราะห์ ทดสอบ สอบเทียบ หากแต่ว่ายังมีงานและข้อมูลอีกมากมายมหาศาลที่เราต้องการทราบ ที่ต้องการการวัด วิเคราะห์ ที่อยู่นอกห้องปฏิบัติการ ในยุคสมัยที่เป็นยุคแห่งข้อมูล หากเรามีข้อมูลที่ถูกต้องเพียงพอ และชัดเจนก็จะทำให้เราสามารถตัดสินใจและทำงานได้อย่างถูกต้องตามเป้าประสงค์และสัมฤทธิผลในระยะเวลาอันสั้น ข้อมูลที่เราต้องการมีมากแต่เราขาดกำลังคนที่จะไปนำข้อมูลเหล่านั้นมาให้ เทคโนโลยีหุ่นยนต์เคลื่อนที่หรือยานไร้คนขับชนิดต่างๆ ติดตั้งเซนเซอร์ตรวจวัด หรืออุปกรณ์เก็บตัวอย่างจะสามารถช่วยแบ่งเบาภาระในการเก็บข้อมูลมาให้เราได้

ที่มา  วารสารกรมวิทยาศาสตร์บริการ ปีที่ 65 ฉบับที่ 203 ประจำเดือน มกราคม ปีที่พิมพ์ 2560 
       http://lib3.dss.go.th/fulltext/dss_j/2560_65_203_p9-10.pdf
",""
"302","เชื้อเพลิงไฮโดรเจนชีวภาพจากแสงอาทิตย์","Fri, 2017-05-19 17:38","http://www.stkc.go.th/node/302","วิศวกรรมที่เกี่ยวกับพื้นดิน-เหมืองแร่-การปรับแต่งแร่-ปิโตรเลียม-พลังงานและเชื้อเพลิง","สำนักงานที่ปรึกษาวิทยาศาสตร์และเทคโนโลยี ประจำสถานเอกอัครราชทูต ณ กรุงบรัสเซลส์","โครงการวิจัยภายใต้การสนับสนุนจากสหภาพยุโรปได้ค้นพบระบบการสังเคราะห์แสงเทียมที่ดีกว่าและมีค่าใช้จ่ายที่ต่ำกว่า เพื่อใช้ในการดักจับและกักเก็บพลังงานแสงอาทิตย์เพื่อเปลี่ยนเป็นพลังงานเคมีและใช้เป็นเชื้อเพลิงต่อไป ซึ่งถือเป็นรูปแบบของพลังงานที่ยั่งยืนของพลังงานหมุนเวียนเพื่ออนาคต

ที่มา  วารสารข่าววิทยาศาสตร์และเทคโนโลยี ฉบับที่ 12 ประจำเดือนธันวาคม 2559
       http://www.thaiscience.eu/uploads/journal_20170130124340-pdf.pdf
",""
"301","นวัตกรรมบรรจุภัณฑ์อาหารเพื่อยืดอายุการเก็บรักษาอาหาร และลดการปล่อยก๊าซคาร์บอนไดออกไซด์","Fri, 2017-05-19 17:35","http://www.stkc.go.th/node/301","การเคลือบและฟิลม์","สำนักงานที่ปรึกษาวิทยาศาสตร์และเทคโนโลยี ประจำสถานเอกอัครราชทูต ณ กรุงบรัสเซลส์","โครงการ BIO4MAP ซึ่งได้ดำเนินการเสร็จสิ้นเมื่อเดือนเมษายน ค.ศ. 2016 ได้พัฒนาบรรจุภัณฑ์อาหารชนิดใหม่ ๆ ที่มีความยั่งยืนออกสู่ตลาด โดยคณะทำงานของโครงการได้กล่าวว่าบรรจุภัณฑ์อาหารชนิดใหม่นี้จะสามารถช่วยยืดอายุของเส้นพาสต้าสดและชีสได้อย่างมีนัยสำคัญ และยังสามารถช่วยลดการปล่อยก๊าซคาร์บอนไดออกไซด์ได้ถึงร้อยละ 29 อีกทั้งต้นทุนของบรรจุภัณฑ์อาหารชนิดใหม่นี้ยังถูกกว่าบรรจุภัณฑ์อาหารชนิดอื่น ๆ ถึง ร้อยละ 25

ที่มา  วารสารข่าววิทยาศาสตร์และเทคโนโลยี ฉบับที่ 12 ประจำเดือนธันวาคม 2559
       http://www.thaiscience.eu/uploads/journal_20170130124340-pdf.pdf
",""
"300","นักวิทยาศาสตร์ค้นพบหนทางในการป้องกันการแพร่ระบาดของโรค","Fri, 2017-05-19 17:32","http://www.stkc.go.th/node/300","วิทยาภูมิคุ้มกัน","สำนักงานที่ปรึกษาวิทยาศาสตร์และเทคโนโลยี ประจำสถานเอกอัครราชทูต ณ กรุงบรัสเซลส์","นักวิจัยในโครงการที่ได้รับการสนับสนุนจากสหภาพยุโรปได้ศึกษาวิธีการใหม่ ๆ ในการตรวจหาเชื้อโรคที่เป็นสาเหตุของโรคติดเชื้อต่าง ๆ เช่น ไข้หวัดใหญ่ และ โรคพิษสุนัขบ้า เพื่อที่จะป้องกันการแพร่กระจายของโรค 

ที่มา  วารสารข่าววิทยาศาสตร์และเทคโนโลยี ฉบับที่ 12 ประจำเดือนธันวาคม 2559
       http://www.thaiscience.eu/uploads/journal_20170130124340-pdf.pdf
",""
"299","ลมนอกชายฝั่งทะเลจะสามารถเป็นความหวังด้านแหล่งพลังงานของยุโรปในอนาคตได้หรือไม่","Fri, 2017-05-19 17:29","http://www.stkc.go.th/node/299","วิศวกรรมที่เกี่ยวกับพื้นดิน-เหมืองแร่-การปรับแต่งแร่-ปิโตรเลียม-พลังงานและเชื้อเพลิง","สำนักงานที่ปรึกษาวิทยาศาสตร์และเทคโนโลยี ประจำสถานเอกอัครราชทูต ณ กรุงบรัสเซลส์","ลมนอกชายฝั่งทะเล (offshore wind) ถูกพิจารณาให้เป็นรากฐานสำคัญของการสร้างพลังงานอิสระในยุโรป สหภาพยุโรปได้ให้การส่งเสริมการสร้างพลังงานจากการใช้ลมนอกชายฝั่งทะเล โดยเห็นได้จากจำนวนกังหันลมนอกชายฝั่งทะเล (offshore wind turbine) ซึ่งมีมากกว่า 3,000 ตัว กระจายอยู่ในฟาร์ม 82 แห่ง ใน 11 ประเทศในยุโรป ซึ่งรวมกันแล้วมีศักยภาพในการสร้างพลังงานลมสูงถึง 10.39 กิกะวัตต์ 

ที่มา  วารสารข่าววิทยาศาสตร์และเทคโนโลยี ฉบับที่ 12 ประจำเดือนธันวาคม 2559
       http://www.thaiscience.eu/uploads/journal_20170130124340-pdf.pdf
",""
"292","10 ศูนย์กลางเทคโนโลยีของยุโรป ประจำปี ค.ศ. 2016","Mon, 2017-05-15 17:28","http://www.stkc.go.th/node/292","วิศวกรรมและเทคโนโลยีอุบัติใหม่อื่นๆ","สำนักงานที่ปรึกษาวิทยาศาสตร์และเทคโนโลยี ประจำสถานเอกอัครราชทูต ณ กรุงบรัสเซลส์","ในช่วงปลายปี ค.ศ. 2016 องค์กร Science Business ได้จัดทำรายงานเผยแพร่ข้อมูลเกี่ยวกับ ศูนย์กลางเทคโนโลยี 10 แห่งของยุโรปที่มีผลต่อการเติบโตของภาคอุตสาหกรรม และการสร้างงาน ซึ่ง 10 เมืองที่ถูกจัดให้เป็นศูนย์กลางเทคโนโลยีของยุโรป มีดังนี้

ที่มา  วารสารข่าววิทยาศาสตร์และเทคโนโลยี ฉบับที่ 12 ประจำเดือนธันวาคม 2559
       http://www.thaiscience.eu/uploads/journal_20170130124340-pdf.pdf
",""
"291","โครงสร้างรางรถไฟแบบใหม่เพื่อลดการเกิดเสียงดังขณะวิ่ง","Mon, 2017-05-15 17:26","http://www.stkc.go.th/node/291","โลหะและวัสดุ การวิเคราะห์ระบบโลหะกรรม","สำนักงานที่ปรึกษาวิทยาศาสตร์และเทคโนโลยี ประจำสถานเอกอัครราชทูต ณ กรุงบรัสเซลส์","โครงการ QUIET-TRACK ซึ่งได้รับการสนับสนุนทุนวิจัยจากสหภาพยุโรปได้คิดค้นระบบเพื่อลดการเกิดเสียงดังขณะรถไฟวิ่ง และระบบตรวจสอบรางรถไฟ ซึ่งได้ถูกพิสูจน์แล้วว่าเป็นนวัตกรรมที่มีคุณค่าและคุ้มค่ากับประสิทธิภาพที่ได้รับเพื่อที่ภาครัฐจะสามารถนำไปใช้ในการวางแผนโครงสร้างพื้นฐานทางรถไฟ 

ที่มา  วารสารข่าววิทยาศาสตร์และเทคโนโลยี ฉบับที่ 12 ประจำเดือนธันวาคม 2559
       http://www.thaiscience.eu/uploads/journal_20170130124340-pdf.pdf
",""
"290","การศึกษาการตอบสนองของแมลงต่อการเปลี่ยนแปลงสภาพภูมิอากาศระยะสั้น","Mon, 2017-05-15 17:24","http://www.stkc.go.th/node/290","กีฏวิทยา","สำนักงานที่ปรึกษาวิทยาศาสตร์และเทคโนโลยี ประจำสถานเอกอัครราชทูต ณ กรุงบรัสเซลส์","การศึกษาการตอบสนองของสิ่งมีชีวิตต่อการเปลี่ยนแปลงสภาพภูมิอากาศนั้นมีความสำคัญยิ่ง เนื่องจากสิ่งที่เกิดการเปลี่ยนแปลงอาจจะไม่สามารถแก้ไขได้ อย่างไรก็ตามได้มีการศึกษาการตอบสนองของสิ่งมีชีวิตหลาย ๆ ชนิดแล้ว แต่ทว่ายังไม่มีการวิจัยถึงพฤติกรรมตอบสนองของแมลงมากนักต่อการเปลี่ยนแปลงสภาพภูมิอากาศ ดังนั้นโครงการที่ได้รับการสนับสนุนจากสหภาพยุโรปจึงอยากเติมเต็มช่องว่างนี้โดยศึกษาพฤติกรรมตอบสนองของแมลงโดยเฉพาะ

ที่มา  วารสารข่าววิทยาศาสตร์และเทคโนโลยี ฉบับที่ 12 ประจำเดือนธันวาคม 2559
       http://www.thaiscience.eu/uploads/journal_20170130124340-pdf.pdf
",""
"289","เทคโนโลยีการนำก๊าซคาร์บอนไดออกไซด์ที่ถูกปล่อยทิ้งมาใช้ประโยชน์","Mon, 2017-05-15 17:21","http://www.stkc.go.th/node/289","วิศวกรรมที่เกี่ยวกับพื้นดิน-เหมืองแร่-การปรับแต่งแร่-ปิโตรเลียม-พลังงานและเชื้อเพลิง","สำนักงานที่ปรึกษาวิทยาศาสตร์และเทคโนโลยี ประจำสถานเอกอัครราชทูต ณ กรุงบรัสเซลส์","ในการประชุมครั้งล่าสุดของโครงการ SCOT ซึ่งได้รับการสนับสนุนจากสหภาพยุโรป ที่จัดขึ้นเมื่อเดือนมิถุนายน ค.ศ. 2016 ณ กรุงบรัสเซลส์ ประเทศเบลเยียม ได้มีการนำเสนอผลงานด้านนวัตกรรมที่ช่วยเสริมสร้างขีดความสามารถของยุโรปในการพัฒนาเทคโนโลยีการใช้ก๊าซคาร์บอนไดออกไซด์ และเทคโนโลยีการรีไซเคิลที่ทางโครงการดำเนินการในช่วงเวลา 3 ปีที่ผ่านมา
ที่มา  วารสารข่าววิทยาศาสตร์และเทคโนโลยี ฉบับที่ 12 ประจำเดือนธันวาคม 2559
       http://www.thaiscience.eu/uploads/journal_20170130124340-pdf.pdf
",""
"288","แอนติบอดีชนิดใหม่ที่เพิ่งถูกค้นพบอาจจะเป็นทางออกในการจัดการไวรัสซิกาและไวรัสเด็งกี่","Mon, 2017-05-15 17:18","http://www.stkc.go.th/node/288","วิทยาภูมิคุ้มกัน","สำนักงานที่ปรึกษาวิทยาศาสตร์และเทคโนโลยี ประจำสถานเอกอัครราชทูต ณ กรุงบรัสเซลส์","นอกจากจะเป็นอาร์เอ็นเอไวรัส (RNA virus) มีอาร์เอ็นเอ (กรดไรโบนิวคลีอิก) เป็นสารพันธุกรรม และมียุงเป็นพาหะสิ่งที่เหมือนกันระหว่างไวรัสซิกา และไวรัสเด็งกี่อีกอย่างก็คือ ต่างก็อยู่ในสกุล Flavivirus และมีเอนเวโลพโปรตีน (envelope protein) ที่คล้ายคลึงกัน อีกทั้งการวิจัยภายใต้โครงการ DENFREE ซึ่งได้รับการสนับสนุนทุนวิจัยบางส่วนจากสหภาพยุโรปทำให้เราได้ทราบว่าเชื้อไวรัสทั้งสองสามารถถูกทำลายได้โดยแอนติบอดีชนิดเดียวกัน 

ที่มา  วารสารข่าววิทยาศาสตร์และเทคโนโลยี ฉบับที่ 12 ประจำเดือนธันวาคม 2559
       http://www.thaiscience.eu/uploads/journal_20170130124340-pdf.pdf
",""
"287","ศูนย์นวัตกรรมอาหารในประเทศสหรัฐฯ","Mon, 2017-05-15 17:15","http://www.stkc.go.th/node/287","โภชนาการ","สำนักงานที่ปรึกษาด้านวิทยาศาสตร์และเทคโนโลยี ประจำสถานเอกอัครราชทูต ณ กรุงวอชิงตัน ดี.ซี.","ศูนย์นวัตกรรมอาหารในประเทศสหรัฐอเมริกา ส่วนใหญ่เป็นของภาคมหาวิทยาลัยและภาคเอกชน โดยนอกจากจะเป็นผู้พัฒนานวัตกรรมใหม่ๆ แล้วยังให้การสนับสนุนด้านธุรกิจแก่ผู้ประกอบการอีกด้วย ตัวอย่าง ของศูนย์นวัตกรรมอาหารในประเทศสหรัฐฯ มีดังนี้
ที่มา  http://ost.thaiembdc.org/2016/?p=5549
",""
"286","ศูนย์นวัตกรรมอาหารในประเทศแคนาดา","Mon, 2017-05-15 17:13","http://www.stkc.go.th/node/286","โภชนาการ","สำนักงานที่ปรึกษาด้านวิทยาศาสตร์และเทคโนโลยี ประจำสถานเอกอัครราชทูต ณ กรุงวอชิงตัน ดี.ซี.","AgFIC คลัสเตอร์ด้านนวัตกรรมอาหารก่อตั้งขึ้นโดยนักวิทยาศาสตร์กลุ่มหนึ่ง มีวัตถุประสงค์เพื่อสนับสนุนการวิจัย นวัตกรรม และการเติบโตของภาคอุตสาหกรรม สินค้าเกษตรและอาหารซึ่งยังมีอุปสรรคอยู่มาก คลัสเตอร์ (Cluster) หรือการรวมกลุ่มนี้เกิดจากการรวมตัวของ 3 หน่วยงานคือ University of Saskatchewan, ศูนย์ POS Bio-sciences และ Saskatchewan Food Industry Development Centre

ที่มา  http://ost.thaiembdc.org/2016/?p=5557
",""
"285","แนวโน้มผู้บริโภคในอนาคต","Mon, 2017-05-15 17:12","http://www.stkc.go.th/node/285","โภชนาการ","สำนักงานที่ปรึกษาด้านวิทยาศาสตร์และเทคโนโลยี ประจำสถานเอกอัครราชทูต ณ กรุงวอชิงตัน ดี.ซี.","อาหารออร์แกนิก (Organic food) จะเป็นอาหารที่ได้รับความนิยมเพิ่มมากขึ้น จากข้อมูลของ United States Organic Food Market Forecast & Opportunities, 2018 คาดการณ์ว่าตลาดของอาหารออร์แกนิก ในประเทศสหรัฐฯ จะขยายตัวขึ้นประมาณ 14% ในช่วงปี ค.ศ. 2014 – 2018 รวมทั้ง ความต้องการผัก ผลไม้และเนื้อสัตว์ออร์แกนิกซึ่งคาดว่ามีแนวโน้มเพิ่มขึ้นเช่นเดียวกัน

ที่มา  http://ost.thaiembdc.org/2016/?p=5542
",""
"284","นวัตกรรมอาหารในยุคดิจิทอล","Mon, 2017-05-15 17:10","http://www.stkc.go.th/node/284","โภชนาการ","สำนักงานที่ปรึกษาด้านวิทยาศาสตร์และเทคโนโลยี ประจำสถานเอกอัครราชทูต ณ กรุงวอชิงตัน ดี.ซี.","ในช่วงครึ่งศตวรรษที่ผ่านมามีเทคโนโลยีใหม่ๆ เกิดขึ้นมากมาย อาทิ เทคโนโลยีเกี่ยวกับรถยนต์ โทรศัพท์สมาร์ทโฟน การเดินทางทางอากาศ การซื้อสินค้า เป็นต้น ซึ่งเทคโนโลยีมีบทบาทในการยกระดับประสิทธิภาพการทำงานให้สูงขึ้น วงการของอาหารก็เช่นเดียวกัน ได้มีการพัฒนารูปแบบอุตสาหกรรมอาหารเริ่มต้นจากการปฏิวัติเกษตรกรรม ตามมาด้วยอุตสาหกรรมอาหาร และการปฏิวัติสีเขียว โลกเราที่มีความอุดมสมบูรณ์ ทำให้นักวิทยาศาสตร์สามารถคิดค้นและสร้างสรรค์นวัตกรรมสิ่งใหม่ๆ เพื่อสร้างแหล่งอาหารที่มีราคาถูกลงและมีอย่างเพียงพอเพื่อตอบสนองปริมาณความต้องการของประชากรโลกให้ได้อย่างทั่วถึง

ที่มา http://ost.thaiembdc.org/2016/?p=5518
",""
"269","ธนาคารเมล็ดพันธุ์แห่งสหัสวรรษ","Wed, 2017-05-03 16:57","http://www.stkc.go.th/node/269","วิทยาศาสตร์ทางด้านการเกษตรอื่นๆ","พงศกร นิตย์มี  สถานีวิจัยลำตะคอง ฝ่ายเทคโนโลยีการเกษตร","พืชมีความจำเป็นต่อการดำรงชีวิตของมนุษย์และสัตว์ต่างๆ ที่อาศัยบนพื้นพิภพแห่งนี้ เพราะเป็นสิ่งมีชีวิตเพียงกลุ่มเดียวที่สามารถใช้พลังงานจากดวงอาทิตย์ได้โดยตรง โดยผ่านกระบวนการสังเคราะห์แสง ที่จะเปลี่ยนแปลงไปเป็นอาหารในรูปของเมล็ด ใบ ลำต้น ดอก รากและผล นอกจากนั้นยังมีประโยชน์ในทางอ้อมต่อมนุษย์ เช่น การใช้เป็นยารักษาโรค ใช้เป็นที่อยู่อาศัย เป็นแหล่งพลังงาน เป็นต้น นอกจากนั้นพืชยังเป็นศูนย์กลางในระบบนิเวศต่างๆ ทั้งมวล เช่น การควบคุมสภาพภูมิอากาศ การดูดซึมก๊าซคาร์บอนไดออกไซด์ในอากาศ ความอุดมสมบูรณ์ของดิน รวมทั้งความบริสุทธิ์ของน้ำและอากาศ

ที่มา  http://www.tistr.or.th/tistrblog/?p=2901
",""
"268","วว. กับการทดสอบการสลายตัวทางชีวภาพ","Wed, 2017-05-03 16:49","http://www.stkc.go.th/node/268","พลาสติกชีวภาพ","ดร. อัญชนา พัฒนสุพงษ์","มลภาวะสิ่งแวดล้อมจากขยะพลาสติกที่มีปริมาณการใช้สูงมาก การผลักดันให้ใช้ผลิตภัณฑ์ชีวภาพเป็นแนวทางหนึ่งในการแก้ไขปัญหานี้ อย่างไรก็ตาม ระยะเวลาในการสลายตัวของผลิตภัณฑ์ชีวภาพนั้น นอกจากจะขึ้นกับวัตถุดิบในการผลิต ขนาดของผลิตภัณฑ์ ตลอดจนลักษณะการใช้งานแล้ว ที่สำคัญยังขึ้นกับสภาพแวดล้อมของพื้นที่ที่นำไปทิ้งหรือฝังกลบด้วย ดังนั้น การตรวจสอบการสลายตัวได้ทางชีวภาพในระดับภาคสนามหรือในห้องปฏิบัติการ เป็นทางหนึ่งที่สามารถประเมินสมบัติการสลายตัวของผลิตภัณฑ์ในสภาวะธรรมชาติได้

ที่มา  http://www.tistr.or.th/tistrblog/?p=2893",""
"267","วว. กับงานค่ายธรรมชาติศึกษาและการอนุรักษ์ธรรมชาติสำหรับเยาวชน","Wed, 2017-05-03 16:25","http://www.stkc.go.th/node/267","วิทยาศาสตร์ด้านบรรยากาศ-ภูมิอากาศ","ปฐมสุดา อินทุประภาและวัชรีวรรณ ทรัพย์รุ่งเรือง","โลกในยุคปัจจุบันมีการเปลี่ยนแปลงไปอย่างรวดเร็ว ทำให้มีความต้องการใช้ทรัพยากรธรรมชาติสูงขึ้นเป็นเท่าตัว ส่งผลให้เกิดผลกระทบต่อสิ่งแวดล้อมหลายด้าน ไม่ว่าจะเป็นเรื่องของภาวะโลกร้อน การสูญพันธุ์ของพืชและสัตว์บางชนิด การเสียสมดุลของระบบนิเวศ สถาบันวิจัยวิทยาศาสตร์และเทคโนโลยีแห่งประเทศไทย (วว.) สังกัดกระทรวงวิทยาศาสตร์และเทคโนโลยี เล็งเห็นถึงความสำคัญดังกล่าว จึงได้ดำเนินการจัดทำโครงการค่ายวิทยาศาสตร์สำหรับเยาวชนขึ้น เพื่อสนับสนุนให้เยาวชนรู้จักคิดอย่างมีเหตุผล เรียนรู้การนำวิทยาศาสตร์และเทคโนโลยีไปใช้ในชีวิตประจำวัน เรียนรู้การใช้ประโยชน์จากทรัพยากรธรรมชาติอย่างชาญฉลาด รวมถึงมีความรู้ความเข้าใจในระบบนิเวศวิทยา ซึ่งจะทำให้เยาวชนมีความรู้และทัศนคติเพื่อนำไปพัฒนาตนเองและสังคมได้ในอนาคต

ที่มา  http://www.tistr.or.th/tistrblog/?p=2870",""
"266","วว. กับงานสนับสนุนโครงการหลวง","Wed, 2017-05-03 16:18","http://www.stkc.go.th/node/266","เกษตรกรรม ป่าไม้ ประมง","ดร. ชนะ พรหมทอง","งานสนับสนุนโครงการของพระบาทสมเด็จพระปรมินทรมหาภูมิพลอดุลยเดชถือได้ว่าเป็นความภาคภูมิใจประการหนึ่งของสถาบันวิจัยวิทยาศาสตร์และเทคโนโลยีแห่งประเทศไทย (วว.) โดยเฉพาะอย่างยิ่งงานด้านการพัฒนาเกษตรที่สูง โดย ฝ่ายวิทยาศาสตร์ชีวภาพ (ฝวช.) ซึ่งทาง วว. ได้เข้าไปมีบทบาทในการวิจัยและพัฒนา การเพาะเห็ดเขตหนาว ซึ่งในอดีตนั้นเห็ดเขตหนาวไม่สามารถเพาะปลูกได้ ประเทศไทยจึงจำเป็นต้องมีการนำเข้าจากต่างประเทศ แต่ด้วยสายพระเนตรอันกว้างไกล พระบาทสมเด็จพระปรมินทรมหาภูมิพลอดุลยเดชจึงทรงโปรดให้มีการส่งเสริมการเพาะปลูกพืชเมืองหนาวเพื่อทดแทนการปลูกฝิ่น โครงการพัฒนาการเพาะเห็ดเขตหนาวของไทยจึงได้เกิดขึ้นและได้มีการดำเนินการอย่างต่อเนื่องมาตั้งแต่ปี พ.ศ. 2511 ซึ่งโครงการนี้นอกจากจะช่วยสร้างรายได้แก่ชุมชนบนพื้นที่สูงในภาคเหนือของไทยแล้ว ยังสามารถลดการนำเข้าเห็ดจากต่างประเทศที่มีราคาแพง

ที่มา  http://www.tistr.or.th/tistrblog/?p=2867
",""
"265","เอทานอลกับเชื้อเพลิงใหม่ไฮโดรเจนในรถยนต์","Wed, 2017-05-03 16:13","http://www.stkc.go.th/node/265","วิศวกรรมที่เกี่ยวกับพื้นดิน-เหมืองแร่-การปรับแต่งแร่-ปิโตรเลียม-พลังงานและเชื้อเพลิง","ดร.ธีรภัทร ศรีนรคุตร","ถ้าเอ่ยถึง “เอทานอล” ในปัจจุบันเชื่อว่าคนส่วนใหญ่คงรู้จักกันดีว่าเป็นเชื้อเพลิงชีวภาพ (Biofuel) ที่ผลิตจากวัสดุทางการเกษตร อาทิเช่น มันสำปะหลัง อ้อย กากน้ำตาล ข้าว ข้าวโพด เป็นต้น โดยนำมาใช้ทดแทนน้ำมัน ด้วยการนำเอทานอลมาผสมกับน้ำมันเบนซินได้เป็นผลิตภัณฑ์ที่มีชื่อว่า “แก๊สโซฮอล์” ซึ่งมีหลายสูตรขึ้นกับสัดส่วนของการใช้เอทานอลมาผสม เช่น ถ้าผสมกับน้ำมันเบนซินอัตราส่วนร้อยละ 10 เราก็จะเรียกแก๊สโซฮอล์ อี10 (E10) ถ้าผสมกับน้ำมันเบนซินอัตราส่วนร้อยละ 85 เราก็จะเรียกแก๊สโซฮอล์ อี85 (E85) เป็นต้น

ที่มา http://www.tistr.or.th/tistrblog/?p=2837


",""
"250","พองตัวแล้วหนืด","Thu, 2017-04-27 16:40","http://www.stkc.go.th/node/250","โภชนาการ","เรียบเรียงโดย : รัชเนศ เพ็ชรเย็น","ปัจจุบันมีอาหารที่แปลกใหม่เกิดขึ้นมาเยอะมากมาย ทั้งของคาวและของหวาน และอาหารเกือบทุกชนิดก็มีลักษณะพิเศษในตัวของอาหารเอง เลยทำให้นึกถึงอาหารชนิดหนึ่งขึ้นมาซึ่งอาจจะเป็นเมนูโปรดของใครหลาย ๆ คน นั่นคือ ราดหน้า โดยความพิเศษอยู่ตรงน้ำของราดหน้านั้นมีความหนืด จึงสงสัยว่า ทำไมน้ำราดหน้าถึงหนืด

ที่มา  http://www.nsm.or.th/index.php?option=com_k2&view=item&id=5728:2016-09-15-10-18-50&Itemid=315
",""
"249","ระบบภูมิคุ้มกันร่างกาย","Thu, 2017-04-27 16:34","http://www.stkc.go.th/node/249","วิทยาภูมิคุ้มกัน","เรียบเรียงโดย : นางสาวภัทราพร แสนเทพ","ปกติแล้วร่างกายของคนเราได้รับสิ่งแปลกปลอมต่างๆ เข้าสู่ร่างกายอยู่เป็นประจำทุกวัน อาทิ แบคทีเรีย ไวรัส เชื้อรา สารเคมี ฝุ่นละออง ที่เจือปนอยู่ในอากาศ อาหาร และน้ำดื่ม สิ่งแปลกปลอมเหล่านี้จะเรียกว่า แอนติเจน (Antigen) สิ่งแปลกปลอมอาจเข้าสู่ร่างกายโดยทางระบบหายใจ ผิวหนัง ระบบหมุนเวียนโลหิต หรือระบบย่อยอาหาร เมื่อร่างกายได้รับสิ่งแปลกปลอมเข้าไป ก็อาจทำให้เกิดอาการเจ็บป่วยและโรคภัยต่าง ๆ ได้

ที่มา  http://www.nsm.or.th/index.php?option=com_k2&view=item&id=5725:2016-09-15-04-07-57&Itemid=315
",""
"248","ปรากฎการณ์ขี้ปลาวาฬ","Thu, 2017-04-27 16:33","http://www.stkc.go.th/node/248","ภูมิศาสตร์ทางทะเล  สมุทรศาสตร์","เรียบเรียงโดย : กรวิภา เอี่ยมสอ้าง","ปรากฏการณ์ขี้ปลาวาฬ หรือ Red Tide เป็นปรากฏการณ์ธรรมชาติที่สามารถเกิดขึ้นได้ในทะเลทั่วทุกมุมโลก สาเหตุมาจากการเพิ่มขึ้นอย่างมหาศาลของสาหร่ายเซลล์เดียวจำพวก “แพลงก์ตอนพืช” ในทะเลแถบนั้น หรือที่เรียกอีกชื่อว่า “แพลงก์ตอนบลูม” จำนวนประชากรของแพลงก์ตอนที่เพิ่มขึ้นจำนวนมากนี้ ทำให้น้ำทะเลเปลี่ยนสี โดยปกติแล้วจะเป็นสีแดงหรือสีเขียว และบางทีอาจจะเป็นสีม่วงหรือสีชมพูก็ได้


ที่มา  http://www.nsm.or.th/index.php?option=com_k2&view=item&id=5727:2016-09-15-04-31-33&Itemid=315
",""
"247","ปลาเสือพ่นน้ำ (Archer fish) นักล่าปืนไวแห่งสายน้ำ","Thu, 2017-04-27 16:30","http://www.stkc.go.th/node/247","สัตววิทยา","เรียบเรียงโดย : วันชนะ ทองพูน","ปลา จัดเป็นสิ่งมีชีวิตที่มีกระดูกสันหลัง ที่มีจำนวนชนิดมากกว่าสิ่งมีชีวิตในกลุ่มนี้รวมกันทั้งโลก ทั้งที่อาศัยอยู่ในน้ำทะเล น้ำกร่อย และน้ำจืด แต่ละชนิดก็มีอาหารและรูปแบบการหาอาหารที่แตกต่างกัน โดยปลาบางชนิดอาจจะกินพืช กินสัตว์ หรือทั้งพืชและสัตว์ โดยทั่วไปวิธีการหาอาหารของปลาจะมีการหาอาหารคล้าย ๆ กันก็คือ การงับเหยื่อ การล่าเป็นฝูง แต่จะมีปลาบางชนิดที่กระโดดงับเหยื่อขึ้นมาจากผิวน้ำ และที่พิเศษคือ ยังมีปลาที่สามารถยิงหรือพ่นน้ำใส่เหยื่อเพื่อเป็นอาหาร ซึ่งลักษณะพิเศษแบบนี้นึกถึงปลาชนิดใดไม่ได้ และปลาชนิดนั้นก็คือ “ปลาเสือพ่นน้ำ” นั่นเอง

ที่มา  http://www.nsm.or.th/index.php?option=com_k2&view=item&id=5721:archer-fish&Itemid=315
",""
"246","เด็กคลอดก่อนกำหนดมีผลระยะยาวจนถึงวัยผู้ใหญ่","Thu, 2017-04-27 16:23","http://www.stkc.go.th/node/246","กุมารเวช","เรียบเรียงโดย : นุชจริม เย็นทรวง","การคลอด คือกระบวนการเพื่อให้ทารกที่อยู่ในครรภ์ออกมาเจริญเติบโตนอกร่างกาย ซึ่งเกิดขึ้นเมื่อครบกำหนดอายุครรภ์ โดยปกติใช้ระยะเวลาประมาณ 40 สัปดาห์ แต่มีบางส่วนของประชากรจะคลอดก่อนหรือเกินกำหนด โดยทั้งสองแบบอาจมีผลกับทางร่างกายของทารกได้ ทารกที่คลอดก่อนกำหนดอาจมีปัญหาเรื่องการหายใจเนื่องจากปอดยังไม่เจริญเติบโตเต็มที่ จากรายงานผลการวิจัยปีเมื่อที่ผ่าน ๆ มาชี้ให้เห็นว่า ผู้ใหญ่ที่มีประวัติคลอดก่อนกำหนด จะมีความบกพร่องทางสมองซึ่งส่งผลกับบุคลิกภาพ

ที่มา  http://www.nsm.or.th/index.php?option=com_k2&view=item&id=5729:2016-09-15-10-23-49&Itemid=315
",""
"217","นักวิจัยพัฒนาแบตเตอรี่แบคทีเรีย","Fri, 2017-04-21 16:56","http://www.stkc.go.th/node/217","","https://www.sciencedaily.com","ในขณะที่แหล่งพลังงานที่ไม่มีวันหมดเพิ่มขึ้น มีความต้องการวิธีใหม่ในการเก็บพลังงานที่ได้ด้วยราคาถูกและเป็นมิตรต่อสิ่งแวดล้อม ขณะนี้คณะนักวิทยาศาสตร์รายงานในวารสารของ ACS ชื่อ Environmental Science & Technology Letters ถึงการพัฒนาที่มุ่งไปสู่จุดหมายนั้น คือ แบตเตอรี่แบคทีเรียที่ชาร์จได้ใหม่

ที่มา  https://www.nstda.or.th/th/nstda-knowledge/142-knowledges/3162-bacteria-battery
",""
"216","ค้นพบ eukaryote ไม่มีไมโทคอนเดรีย","Fri, 2017-04-21 16:54","http://www.stkc.go.th/node/216","","https://www.sciencedaily.com","ไมโทคอนเดรียเป็นส่วนประกอบพบได้ในเซลล์ ทำหน้าที่เป็นบ้านพลังงานของเซลล์ เป็นเวลานานได้รับการพิจารณาเป็นส่วนประกอบที่สำคัญในชีวิตของ eukaryote ซึ่งได้แก่ พืช fungi สัตว์ protist เซลล์เดียว แต่คณะนักวิจัยรายงานในวารสารของ Cell Press ชื่อ Current Biology เมื่อวันที่ 12 พฤษภาคม 2559 ว่าค้นพบ eukaryote ซึ่งไม่มีไมโทคอนเดรีย

ที่มา  https://www.nstda.or.th/th/nstda-knowledge/142-knowledges/3158-eukaryote-lack-mitochondria
",""
"215","ดีเอ็นเอใช้เพื่อสร้างเครื่องวัดอุณหภูมิที่มีขนาดเล็กที่สุดในโลก","Fri, 2017-04-21 16:52","http://www.stkc.go.th/node/215","","https://www.sciencedaily.com","นักวิจัยจาก University of Montreal สร้างเครื่องวัดอุณหภูมิที่ใช้ดีเอ็นเอแบบตั้งโปรแกรมได้ที่มีขนาดเล็กกว่าเส้นผมของคน 20,000 เท่า ผลงานนี้เผยแพร่เมื่อเดือนเมษายนนี้ในวารสาร Nano Letters ทำให้สามารถวัดอุณหภูมิที่ระดับนาโน

ที่มา https://www.nstda.or.th/th/nstda-knowledge/142-knowledges/3163-dna-thermometer
",""
"214","นักวิจัยค้นพบเป้าหมายใหม่ใช้เป็นวัคซีนต้านเชื้อเอชไอวี","Fri, 2017-04-21 16:50","http://www.stkc.go.th/node/214","","https://www.sciencedaily.com","การศึกษานำโดยคณะนักวิจัยจากศูนย์วิจัยวัคซีน (Vaccine Research Center (VRC)) ของ National Institute of Allergy and Infectious Diseases ซึ่งเป็นส่วนหนึ่งของ National Institutes of Health (NIH) ค้นพบตำแหน่งใหม่บนเชื้อเอชไอวีสำหรับใช้เป็นวัคซีน แอนติบอดีลบล้างแบบกว้าง (broadly neutralizing antibody) ซึ่งจับกับตำแหน่งเป้าหมายนั้น และแอนติบอดีนั้นหยุดไวรัสจากการทำให้เซลล์ติดเชื้อได้อย่างไร

ที่มา  https://www.nstda.or.th/th/nstda-knowledge/142-knowledges/3157-hiv-vaccine
",""
"213","เรียนเขียนโปรแกรมกับ sololearn.com","Fri, 2017-04-21 16:47","http://www.stkc.go.th/node/213","","http://www.sololearn.com","เป็นเว็บไซต์ที่สอนการเขียนโปรแกรมเบื้องต้นโดยมีหลักสูตรที่เปิดให้ศึกษามีดังนี้  C++, JAVA, javascript, Python, PHP, C#, Swift, HTML, CSS และ SQL เนื้อหาที่เรียนจะเป็น วิดีโอ ข้อความ และแบบทดสอบ โดยไม่มีค่าใช้จ่าย สามารถสมัครเข้าเรียนผ่านทาง facebook, google, twiter หรือสร้าง accout ใหม่ ก็สามารถเข้าเรียนได้ทันที

ที่มา https://www.nstda.or.th/th/nstda-knowledge/142-knowledges/3164-sololearn
",""
"193","ความเป็นมาของระบบ AI","Tue, 2017-04-11 15:09","http://www.stkc.go.th/node/193","","สำนักงานที่ปรึกษาด้านวิทยาศาสตร์และเทคโนโลยี ประจำสถานเอกอัครราชทูต ณ กรุงวอชิงตัน ดี.ซี.","ระบบ AI และระบบหุ่นยนต์ที่เรามักเรียกว่าเป็นเทคโนโลยีแห่งอนาคต แท้จริงแล้วได้มีวิวัฒนาการอันยาวนาน เริ่มต้นตั้งแต่สมัยกรีกโบราณ หากเราอยากทำความเข้าใจเทคโนโลยีนี้ การศึกษาความเป็นมาของระบบ AI จึงเป็นเรื่องที่น่าสนใจไม่น้อย เรามาย้อนอดีตกลับไปดูวิวัฒนาการของระบบ AI กันครับ

ที่มา http://ost.thaiembdc.org/2016/?p=5472
",""
"192","จับตาอนาคต AI ในประเทศสหรัฐอเมริกา","Tue, 2017-04-11 15:06","http://www.stkc.go.th/node/192","","สำนักงานที่ปรึกษาด้านวิทยาศาสตร์และเทคโนโลยี ประจำสถานเอกอัครราชทูต ณ กรุงวอชิงตัน ดี.ซี.","ปัญญาประดิษฐ์ หรือ Artificial Intelligence (AI) เป็นเทคโนโลยีที่เข้ามามีบทบาทสำคัญในชีวิตประจำวันของเรามากขึ้นในทุกวัน ระบบ AI สามารถทำกิจกรรมหลายๆ อย่างที่เราไม่เคยคิดว่าเครื่องจักรจะสามารถทำได้และสามารถทำได้ดีกว่ามนุษย์เสียด้วยซ้ำ เช่น การเล่นเกมหมากรุก หรือเกมโกะ ซึ่งเป็นเกมที่ต้องใช้การวิเคราะห์กลยุทธ์ซับซ้อน การวิเคราะห์ทางธุรกิจ การขับรถ ฯลฯ บริษัทที่พัฒนาเทคโนโลยี AI ต่างเชื่อว่า เทคโนโลยีจะทำให้ชีวิตของมนุษย์ดีขึ้น ในปี พ.ศ. 2559 เป็นปีที่เราได้เห็นการพัฒนาของระบบ AI ที่น่าตื่นเต้นหลายอย่าง ในขณะเดียวกัน ก็ทำให้หลายคนเกิดความกังวลถึงอนาคตของมนุษยชาติ ด้วยเกรงว่าเครื่องจักรที่ชาญฉลาดนี้จะมีความสามารถเหนือกว่าและเข้ามาแทนที่มนุษย์

ที่มา http://ost.thaiembdc.org/2016/?p=5454
",""
"191","จับตาอนาคต AI ในประเทศกลุ่มลาตินอเมริกา","Tue, 2017-04-11 15:05","http://www.stkc.go.th/node/191","","สำนักงานที่ปรึกษาด้านวิทยาศาสตร์และเทคโนโลยี ประจำสถานเอกอัครราชทูต ณ กรุงวอชิงตัน ดี.ซี.","ความก้าวหน้าของเทคโนโลยีขั้นสูงมีการเจริญเติบโตอย่างรวดเร็วในช่วงทศวรรษที่ผ่านมา ไม่ว่าจะเป็นนวัตกรรมหุ่นยนต์, AI, 4D Print เป็นต้น ซึ่งประเทศในลาตินอเมริกาให้ความสำคัญกับนวัตกรรมทางเทคโนโลยีเหล่านี้เช่นเดียวกัน ถึงแม้ว่าความก้าวหน้าในงานวิจัยและพัฒนายังเป็นรองเมื่อเปรียบเทียบกับประเทศที่พัฒนาแล้วอย่างเช่นสหรัฐอเมริกาก็ตาม แต่ทั้งนี้หลายประเทศในลาตินอเมริกาพยายามผลักดันเพื่อเพิ่มโอกาสในการพัฒนาและโอกาสทางธุรกิจ

ที่มา http://ost.thaiembdc.org/2016/?p=5467
",""
"190","การเตรียมพร้อมสำหรับเทคโนโลยี AI ของทำเนียบขาว","Tue, 2017-04-11 15:03","http://www.stkc.go.th/node/190","","สำนักงานที่ปรึกษาด้านวิทยาศาสตร์และเทคโนโลยี ประจำสถานเอกอัครราชทูต ณ กรุงวอชิงตัน ดี.ซี.","ในเดือนตุลาคม 2559 ทำเนียบขาวของสหรัฐฯ ได้ออกรายงาน ชื่อ Preparing for the Future of Artificial Intelligence (เตรียมความพร้อมสำหรับอนาคตของ AI) รายงานฉบับนี้ ได้มีการทำสำรวจสถานะในปัจจุบันของเทคโนโลยี AI วิธีการนำเอาเทคโนโลยี AI มาใช้งาน และข้อสงสัยที่สังคมและสาธารณะมีต่อเทคโนโลยีใหม่นี้ นอกจากนี้ ยังกล่าวถึงทิศทางการพัฒนานโยบายที่เกี่ยวกับเทคโนโลยี AI แนวทางการใช้เทคโนโลยี AI เพื่อสนับสนุนการทำงานของรัฐบาล การแก้ไขกฎหมายต่างๆ ที่เกี่ยวข้อง การกำหนดมาตรการต่างๆ เพื่อความปลอดภัยของประชาชน และการพัฒนาแรงงานที่มีทักษะเฉพาะด้าน

ที่มา http://ost.thaiembdc.org/2016/?p=5461
",""
"189","NEXT Canada ได้เปิดตัวโครงการ NextAI เพื่อสร้างระบบนิเวศน์ปัญญาประดิษฐ์ (AI ecosystem)","Tue, 2017-04-11 15:01","http://www.stkc.go.th/node/189","","สำนักงานที่ปรึกษาด้านวิทยาศาสตร์และเทคโนโลยี ประจำสถานเอกอัครราชทูต ณ กรุงวอชิงตัน ดี.ซี.","NEXT Canada ก่อตั้งขึ้นมาในชื่อที่รู้จักกันดีว่า Next36 เป็นองค์กรที่ไม่แสวงผลกำไร ที่มีเป้าหมายคือการให้การสนับสนุนการพัฒนาของผู้ประกอบการชาวแคนนาดา NEXT Canada ได้เปิดตัว NextAI ซึ่งเป็นโครงการที่ให้การสนับสนุนการพัฒนาเทคโนโลยี AI โดยโครงการนี้จะเปิดโอกาสให้ผู้ประกอบการจากทั่วโลกสร้างกลุ่มร่วมทุนเชิงพาณิชย์ โดยมีฐานปฏิบัติงานอยู่ที่เมือง Toronto ประเทศแคนนาดา


ที่มา http://ost.thaiembdc.org/2016/?p=5464

",""
"173","สุดยอดนวัตกรรมดาราศาสตร์ กล้องโทรทรรศน์วิทยุที่ใหญ่ที่สุดในโลก","Fri, 2017-04-07 11:31","http://www.stkc.go.th/node/173","","สถาบันวิจัยดาราศาสตร์แห่งชาติ (องค์การมหาชน)","ในเดือนกันยายน ปี ค.ศ. 2016 กล้องโทรทรรศน์วิทยุ FAST ซึ่งเป็นกล้องโทรทรรศน์วิทยุมีขนาดใหญ่ที่สุดในโลกของประเทศจีนถูกสร้างสำเร็จ กล้องโทรทรรศน์ตัวนี้มีชื่อว่าภาษาจีนว่า Tianyan ซึ่งแปลว่า ‘ดวงตาแห่งสวรรค์’ ส่วนคำว่า FAST ซึ่งเป็นชื่อสากลของกล้องโทรทรรศน์นี้ย่อมาจาก Five hundred meter Aperture Spherical Telescope ซึ่งบ่งบอกว่ามันมีจานรับสัญญาณที่ใหญ่โตถึง 500 เมตร แต่มีพื้นที่ใช้งานราวๆ 300เมตร เนื่องจาก Feed cabin ซึ่งเป็นส่วนตรวจจับที่อยู่เหนือจานรับสัญญาณสามารถปรับตำแหน่งได้

ที่มา http://www.narit.or.th/index.php/astronomy-article/2860-five-hundred-meter-aperture-spherical-telescope
",""
"172","ทำไมเราจึงเห็นดาวศุกร์ผ่านกล้องโทรทรรศน์เป็นเสี้ยวสว่าง?","Fri, 2017-04-07 11:30","http://www.stkc.go.th/node/172","","สถาบันวิจัยดาราศาสตร์แห่งชาติ (องค์การมหาชน)","ตั้งแต่เดือนมกราคม 2560 หากสังเกตท้องฟ้าทางทิศตะวันตกในช่วงดวงอาทิตย์เริ่มลับขอบฟ้า ดาวเด่นดวงแรกที่เราสังเกตเห็นชัดด้วยตาเปล่าคือ “ดาวศุกร์” เมื่อมองด้วยตาเปล่าจะมองเห็นดาวศุกร์เป็นจุดสว่างเล็กๆ หากใช้กล้องโทรทรรศน์หรือกล้องส่องทางไกลจะเห็นว่า ดาวศุกร์ที่สุกสว่างบนท้องฟ้านั้น มีลักษณะเป็นเสี้ยวคล้ายกับดวงจันทร์ที่เราคุ้นตาอยู่ทุกเดือน จนบางครั้งอาจแปลกใจว่าที่เราเห็นผ่านกล้องโทรทรรศน์นั้นคือดาวศุกร์หรือดวงจันทร์

ที่มา http://www.narit.or.th/index.php/astronomy-article/2880-venus-telescope
",""
"171","ปรากฏการณ์ท้องฟ้าหน้าหนาว ที่นักถ่ายดาวควรติดตาม","Fri, 2017-04-07 11:29","http://www.stkc.go.th/node/171","","สถาบันวิจัยดาราศาสตร์แห่งชาติ (องค์การมหาชน)","เข้าสู่ช่วงหน้าหนาวนี้เรามักได้ยินข่าวปรากฏการณ์ทางดาราศาสตร์ที่เกิดขึ้นมากมาย ซึ่งล้วนแล้วแต่เป็นปรากฏการณ์ที่น่าสนใจ และเราก็สามารถหาข้อมูลได้ล่วงหน้าทั้งวันและเวลาในการเกิดปรากฏการณ์ ดังนั้นคอลัมน์นี้จึงขอแนะนำปรากฏการณ์ที่นักถ่ายภาพดาราศาสตร์น่าจะติดตามถ่ายภาพในช่วงปีนี้กันครับ

ที่มา http://www.narit.or.th/index.php/astronomy-article/2871-photographer-winter-phenomenon
",""
"170","ดาวเคราะห์สำหรับการอยู่อาศัยของสิ่งมีชีวิตในเอกภพ (ตอนจบ)","Fri, 2017-04-07 11:28","http://www.stkc.go.th/node/170","","สถาบันวิจัยดาราศาสตร์แห่งชาติ (องค์การมหาชน)","3. การค้นหาดาวเคราะห์นอกระบบสุริยะในอนาคต ถึงแม้กล้องโทรทรรศน์เคปเลอร์จะสามารถตรวจพบดาวเคราะห์นอกระบบสุริยะหลายดวงและหลายชนิด แต่กล้องโทรทรรศน์อวกาศเคปเลอร์จะเน้นการตรวจหา เฉพาะดาวฤกษ์บริเวณกลุ่มดาวหงส์ ภายในรัศมี 3,000 ปีแสงจากดวงอาทิตย์

ที่มา http://www.narit.or.th/index.php/astronomy-article/2882-exoplanet-to-lives-in-the-universe-02
",""
"169","ดาวเคราะห์สำหรับการอยู่อาศัยของสิ่งมีชีวิตในเอกภพ (ตอนแรก)","Fri, 2017-04-07 11:27","http://www.stkc.go.th/node/169","","สถาบันวิจัยดาราศาสตร์แห่งชาติ (องค์การมหาชน)","นักดาราศาสตร์พยายามศึกษาและทำความเข้าใจธรรมชาติของท้องฟ้ามาเป็นเวลานาน มีการส่งต่อองค์ความรู้จากรุ่นสู่รุ่น เรามีองค์ความรู้พื้นฐานหลายอย่างเกี่ยวกับเอกภพ รวมถึงองค์ความรู้เรื่องระบบสุริยะที่เราอาศัยอยู่ นั่นคือ มีดาวฤกษ์เป็นศูนย์กลาง และมีดาวเคราะห์ 8 ดวง รวมถึงวัตถุขนาดเล็ก อาทิ ดาวเคราะห์น้อย ดาวหาง และอื่นๆ โคจรอยู่รอบๆ โดยนักดาราศาสตร์แบ่งดาวเคราะห์ในระบบสุริยะออกเป็น 3 กลุ่ม ได้แก่ ดาวเคราะห์หิน (รวมถึงโลก) ดาวเคราะห์แก๊สยักษ์ ดาวเคราะห์น้ำแข็งยักษ์

ที่มา http://www.narit.or.th/index.php/astronomy-article/2877-exoplanet-to-lives-in-the-universe-01
",""
"156","การหารือเรื่องความร่วมมือด้าน วทน. ระหว่างประเทศไทยและมหาวิทยาลัย Ghent","Mon, 2017-03-27 17:49","http://www.stkc.go.th/node/156","","สำนักงานที่ปรึกษาวิทยาศาสตร์และเทคโนโลยี ประจำสถานเอกอัครราชทูต ณ กรุงบรัสเซลส์","เมื่อวันที่ 16 พฤศจิกายน ค.ศ. 2016 ดร. มาณพ สิทธิเดช อัครอัครราชทูตที่ปรึกษา (ฝ่ายวิทยาศาสตร์และเทคโนโลยี) สำนักงานที่ปรึกษาวิทยาศาสตร์และเทคโนโลยี ณ กรุงบรัสเซลส์ (ปว.บซ.)) ได้เดินทางไปยังคณะ Bioscience Engineering มหาวิทยาลัย Ghent ประเทศเบลเยียม เพื่อพบปะหารือกับคณบดีและศาสตราจารย์ประจำคณะ และนำเสนอข้อมูลเบื้องต้นของสำนักงานที่ปรึกษาวิทยาศาสตร์และเทคโนโลยี ณ กรุงบรัสเซลส์ และหารือเพื่อหาแนวทางการสร้างความร่วมมือด้านวิทยาศาสตร์และเทคโนโลยีระหว่างประเทศไทย และมหาวิทยาลัย Ghent

ที่มา  วารสารข่าววิทยาศาสตร์และเทคโนโลยี ฉบับที่ 11 ประจำเดือนพฤศจิกายน 2559
      http://www.thaiscience.eu/uploads/journal_20170130124439-pdf.pdf
",""
"155","โครงการร่วมทุนเพื่อการวิจัยและการพัฒนานวัตกรรมร่วมกันระหว่างประเทศในภูมิภาคยุโรป (Southeast Asia-Europe Joint Funding Scheme on Research and Innovation)","Mon, 2017-03-27 17:48","http://www.stkc.go.th/node/155","","สำนักงานที่ปรึกษาวิทยาศาสตร์และเทคโนโลยี ประจำสถานเอกอัครราชทูต ณ กรุงบรัสเซลส์","เมื่อวันที่ 10 พฤศจิกายน ค.ศ. 2016 ดร. มาณพ สิทธิเดช อัครราชทูตที่ปรึกษา (ฝ่ายวิทยาศาสตร์และเทคโนโลยี) สำนักงานที่ปรึกษาวิทยาศาสตร์และเทคโนโลยี ณ กรุงบรัสเซลส์ (ปว.บซ.)) ได้รับมอบหมายจากท่านปลัดกระทรวงวิทยาศาสตร์และเทคโนโลยีให้เข้าร่วมกับคณะจากประเทศไทยประกอบด้วย ดร. นเรศ ดำรงชัย ผู้อำนวยการ ศูนย์ความเป็นเลิศด้านชีววิทยาศาสตร์ (TCELS) และ รศ.นพ.ประสิทธิ์ ผลิตผลการพิมพ์ รองผู้อำนวยการ สำนักงานพัฒนาวิทยาศาสตร์และเทคโนโลยีแห่งชาติ ประเทศไทย (สวทช.) เข้าร่วมประชุมกับตัวแทนของประเทศต่าง ๆ จากภูมิภาคยุโรปและตะวันออกเฉียงใต้เพื่อหารือในประเด็นการจัดตั้งโครงการร่วมทุนเพื่อการวิจัยและการพัฒนานวัตกรรมร่วมกันระหว่างประเทศในภูมิภาคเอเชียตะวันออกเฉียงใต้และประเทศในภูมิภาคยุโรป (Southeast Asia-Europe Joint Funding Scheme on Research and Innovation)

ที่มา วารสารข่าววิทยาศาสตร์และเทคโนโลยี ฉบับที่ 11 ประจำเดือนพฤศจิกายน 2559
     http://www.thaiscience.eu/uploads/journal_20170130124439-pdf.pdf
",""
"154","การประชุมในประเด็นความร่วมมือด้านวิทยาศาสตร์และเทคโนโลยีระหว่างอาเซียนและสหภาพยุโรป","Mon, 2017-03-27 17:45","http://www.stkc.go.th/node/154","","สำนักงานที่ปรึกษาวิทยาศาสตร์และเทคโนโลยี ประจำสถานเอกอัครราชทูต ณ กรุงบรัสเซลส์","เมื่อวันที่ 9 พฤศจิกายน ค.ศ. 2016 ดร. มาณพ สิทธิเดช อัครราชทูตที่ปรึกษา (ฝ่ายวิทยาศาสตร์และเทคโนโลยี) สำนักงานที่ปรึกษาวิทยาศาสตร์และเทคโนโลยี ณ กรุงบรัสเซลส์ (ปว.บซ.)) ได้ร่วมกับคณะจากประเทศไทย นำโดยดร. นเรศ ดำรงชัย ผู้อำนวยการ ศูนย์ความเป็นเลิศด้านชีววิทยาศาสตร์ (TCELS) และ รศ.นพ.ประสิทธิ์ ผลิตผลการพิมพ์ รองผู้อำนวยการ สำนักงานพัฒนาวิทยาศาสตร์และเทคโนโลยีแห่งชาติ ประเทศไทย (สวทช.) และตัวแทนจากราชอาณาจักรกัมพูชา และสาธารณรัฐประชาธิปไตยประชาชนลาว เข้าประชุมกับตัวแทนจากโครงการ SEA-EU-NET ซึ่งเป็นโครงการส่งเสริมความร่วมมือด้านวิทยาศาสตร์และเทคโนโลยีระหว่างภูมิภาคอาเซียนและยุโรป รวมไปถึงเจ้าหน้าที่ของคณะกรรมาธิการของสหภาพยุโรปด้านการวิจัยและนวัตกรรม ด้านการศึกษาและวัฒนธรรม และด้านเครือข่ายการสื่อสารเนื้อหาและเทคโนโลยี โดยประเด็นหลักในการหารือคือเรื่องความร่วมมือด้านวิทยาศาสตร์และเทคโนโลยีระหว่างอาเซียนและสหภาพยุโรป โดยสาระสำคัญของการประชุมสามารถสรุปได้ดังนี้

ที่มา วารสารข่าววิทยาศาสตร์และเทคโนโลยี ฉบับที่ 11 ประจำเดือนพฤศจิกายน 2559
     http://www.thaiscience.eu/uploads/journal_20170130124439-pdf.pdf
",""
"153","นโยบายด้านวิทยาศาสตร์ เทคโนโลยีและนวัตกรรม ของประเทศเบลเยียม","Mon, 2017-03-27 17:43","http://www.stkc.go.th/node/153","","สำนักงานที่ปรึกษาวิทยาศาสตร์และเทคโนโลยี ประจำสถานเอกอัครราชทูต ณ กรุงบรัสเซลส์","ประเทศเบลเยียมแบ่งเป็น 3 ภูมิภาคการปกครองได้แก่ แฟลนเดอส์ (Flanders) วาโลเนีย (Wallonia) และบรัสเซลส์ โดยแฟลนเดอส์เป็นภูมิภาคที่มีประชากรมากที่สุด ระบบการวิจัยของเบลเยียมมีรูปแบบกระจายอำนาจ (decentralised) โดยนโยบายการวิจัยและการระดมทุนจะขึ้นอยู่กับการตัดสินใจของภูมิภาคนั้น ๆ ในแต่ละภูมิภาค การจัดการด้านวิทยาศาสตร์และเทคโนโลยีจะมีประเด็นที่ได้รับความสำคัญแตกต่างกัน เช่น บรัสเซลส์มุ่งพัฒนานวัตกรรมด้านการดูแลสุขภาพ สิ่งแวดล้อมและเทคโนโลยีสารสนเทศ ในขณะที่ภูมิภาคแฟลนเดอส์ให้ความสำคัญต่อพลังงาน เทคโนโลยีสะอาด และการแพทย์ เป็นต้น

ที่มา วารสารข่าววิทยาศาสตร์และเทคโนโลยี ฉบับที่ 11 ประจำเดือนพฤศจิกายน 2559
     http://www.thaiscience.eu/uploads/journal_20170130124439-pdf.pdf
",""
"152","โครงการ Urban Mobility Lab","Mon, 2017-03-27 17:41","http://www.stkc.go.th/node/152","","สำนักงานที่ปรึกษาวิทยาศาสตร์และเทคโนโลยี ประจำสถานเอกอัครราชทูต ณ กรุงบรัสเซลส์","สำนักงานที่ปรึกษาวิทยาศาสตร์และเทคโนโลยี ณ กรุงบรัสเซลส์ได้ให้การสนับสนุนการจัดงาน Urban Mobility Lab ซึ่งจัดขึ้นเมื่อวันที่ 30 กรกฎาคม ถึง 14 สิงหาคม ค.ศ. 2016 โดยให้การสนับสนุนการนำวิทยากรชาวไทยจากยุโรป คือ ดร. พีระพันธ์ จิตราภิรมย์ ซึ่งเป็นหนึ่งในสมาชิกของสมาคมนักวิชาชีพไทยในภูมิภาคยุโรป ไปร่วมกิจกรรมที่ประเทศไทย ซึ่งถือเป็นหนึ่งในพันธกิจของสำนักงานที่มุ่งเน้นการพัฒนาแนวทางการถ่ายทอดความรู้และเทคโนโลยีจากยุโรปสู่ประเทศไทย โดยบัดนี้คณะผู้จัดงานได้จัดทำผลการดำเนินงานของโครงการเสร็จสิ้นแล้ว ทางสำนักงานที่ปรึกษาวิทยาศาสตร์และเทคโนโลยี ณ กรุงบรัสเซลส์จึงได้นำผลสรุปมานำเสนอ ซึ่งมีสาระสำคัญดังนี้

ที่มา วารสารข่าววิทยาศาสตร์และเทคโนโลยี ฉบับที่ 11 ประจำเดือนพฤศจิกายน 2559
     http://www.thaiscience.eu/uploads/journal_20170130124439-pdf.pdf
",""
"151","นักกำหนดนโยบายจะช่วยส่งเสริมการพัฒนากลุ่มเทคโนโลยีได้อย่างไร","Mon, 2017-03-27 17:40","http://www.stkc.go.th/node/151","","สำนักงานที่ปรึกษาวิทยาศาสตร์และเทคโนโลยี ประจำสถานเอกอัครราชทูต ณ กรุงบรัสเซลส์","ดร. มาณพ สิทธิเดช อัครราชทูตที่ปรึกษา (ฝ่ายวิทยาศาสตร์และเทคโนโลยี) สำนักงานที่ปรึกษาวิทยาศาสตร์และเทคโนโลยี ณ กรุงบรัสเซลส์ (ปว.บซ.)) ได้เข้าร่วมการประชุม 10 Tech Enablers: Europe’s Rising University-Industry Clusters ณ กรุงบรัสเซลส์ ประเทศเบลเยียม เมื่อวันที่ 18 ตุลาคม ค.ศ. 2016 เพื่อรับฟังการอภิปรายแบบหมู่คณะในประเด็น 10 กลุ่มเทคโนโลยีเพื่อขับเคลื่อนการพัฒนาของยุโรป ผ่านการทำงานร่วมกันระหว่างภาคการศึกษา อุตสาหกรรม และรัฐบาลในการสรรสร้างนวัตกรรมด้านดิจิตอล ซึ่งหนึ่งในหัวข้อที่น่าสนใจที่มีการพูดคุยในวันนั้นคือ การกำหนดนโยบายเพื่อส่งเสริมการพัฒนากลุ่มเทคโนโลยีในยุโรป

ที่มา วารสารข่าววิทยาศาสตร์และเทคโนโลยี ฉบับที่ 11 ประจำเดือนพฤศจิกายน 2559
     http://www.thaiscience.eu/uploads/journal_20170130124439-pdf.pdf
",""
"150","โครงการเพื่อสนับสนุนสตาร์ทอัพในยุโรป","Mon, 2017-03-27 17:39","http://www.stkc.go.th/node/150","","สำนักงานที่ปรึกษาวิทยาศาสตร์และเทคโนโลยี ประจำสถานเอกอัครราชทูต ณ กรุงบรัสเซลส์","เมื่อวันที่ 17 ตุลาคม ค.ศ. 2016 ดร. มาณพ สิทธิเดช อัครราชทูตประจำ (บซ.)/อัครราชทูตที่ปรึกษา (ฝ่ายวิทยาศาสตร์และเทคโนโลยี) สำนักงานที่ปรึกษาวิทยาศาสตร์และเทคโนโลยี ณ กรุงบรัสเซลส์ (ปว.บซ.)) ได้เข้าร่วมการประชุม Startup Europe comes to Universities (SEC2U) ณ กรุงบรัสเซลส์ ประเทศเบลเยียม จัดโดย EBN Innovation Network เพื่อรับฟังและอัพเดทข้อมูลข่าวสารเกี่ยวกับนโยบายสำหรับบริษัทสตาร์ทอัพในยุโรป ซึ่งมีสาระสำคัญดังนี้

ที่มา วารสารข่าววิทยาศาสตร์และเทคโนโลยี ฉบับที่ 11 ประจำเดือนพฤศจิกายน 2559
     http://www.thaiscience.eu/uploads/journal_20170130124439-pdf.pdf
",""
"149","โครงการ Food 2030","Mon, 2017-03-27 17:37","http://www.stkc.go.th/node/149","","สำนักงานที่ปรึกษาวิทยาศาสตร์และเทคโนโลยี ประจำสถานเอกอัครราชทูต ณ กรุงบรัสเซลส์","ความมั่นคงทางด้านอาหารและโภชนาการ ถือเป็นประเด็นที่ท้าทาย และมีความสำคัญเพิ่มขึ้นเรื่อย ๆ ในปัจจุบัน ซึ่งเป็นประเด็นที่ซับซ้อนและจำเป็นต้องมีการจัดการอย่างเร่งด่วน ทั้งการเติบโตของจำนวนประชากรอย่างรวดเร็ว การเปลี่ยนแปลงสู่สังคมเมือง การอพยพ การขาดแคลนทรัพยากร และการเปลี่ยนแปลงสภาพภูมิอากาศ ต่างก็ร่วมกันส่งผลกระทบต่อระบบการผลิตอาหารในยุโรป และทวีปอื่น ๆ ทั่วโลก

ที่มา วารสารข่าววิทยาศาสตร์และเทคโนโลยี ฉบับที่ 11 ประจำเดือนพฤศจิกายน 2559
     http://www.thaiscience.eu/uploads/journal_20170130124439-pdf.pdf
",""
"148","ความก้าวหน้าวิทยาการด้านวิทยาศาสตร์และเทคโนโลยีสามารถปรับปรุงวิถีการกินและการใช้ชีวิต","Mon, 2017-03-27 17:36","http://www.stkc.go.th/node/148","","สำนักงานที่ปรึกษาวิทยาศาสตร์และเทคโนโลยี ประจำสถานเอกอัครราชทูต ณ กรุงบรัสเซลส์","ภายในงาน “Research Strategies: Europe 2030 and the next Framework Programme” ซึ่งจัดเมื่อวันที่ 12 ตุลาคม ค.ศ. 2016 ได้มีการนำเสนอในประเด็นความก้าวหน้าวิทยาการด้านวิทยาศาสตร์และเทคโนโลยีสามารถปรับปรุงวิถีการกินและการใช้ชีวิต โดยมีนักวิจัย 3 ท่านซึ่งได้รับทุนวิจัยจากสภาวิจัยยุโรป (European Research Council, ERC) มานำเสนอผลงานวิจัยของตนเอง

ที่มา วารสารข่าววิทยาศาสตร์และเทคโนโลยี ฉบับที่ 11 ประจำเดือนพฤศจิกายน 2559
     http://www.thaiscience.eu/uploads/journal_20170130124439-pdf.pdf
",""
"147","กรอบโครงการความร่วมมือด้านการวิจัยและนวัตกรรมฉบับต่อไปของสหภาพยุโรป","Mon, 2017-03-27 17:32","http://www.stkc.go.th/node/147","","สำนักงานที่ปรึกษาวิทยาศาสตร์และเทคโนโลยี ประจำสถานเอกอัครราชทูต ณ กรุงบรัสเซลส์","เนื่องด้วยกรอบโครงการความร่วมมือด้านการวิจัยและนวัตกรรมของสหภาพยุโรปฉบับที่ 8 (FP8) หรือที่เรียกว่า Horizon 2020 เพื่อสนับสนุนความคิดริเริ่มของคณะกรรมาธิการยุโรปด้านการวิจัยและนวัตกรรม กำลังจะสิ้นสุดลงในปี ค.ศ. 2020 นี้ จึงมีการเตรียมการและปรึกษาหารือเกี่ยวกับกรอบโครงการความร่วมมือด้านการวิจัยและนวัตกรรมของสหภาพยุโรปฉบับที่ 9 หรือที่มีชื่อเรียกย่อ ๆ อย่างไม่เป็นทางการว่า FP9 ซึ่งจะครอบคลุมในช่วงการทำงานระหว่างปี ค.ศ. 2021 ถึง 2027

ที่มา วารสารข่าววิทยาศาสตร์และเทคโนโลยี ฉบับที่ 11 ประจำเดือนพฤศจิกายน 2559
      http://www.thaiscience.eu/uploads/journal_20170130124439-pdf.pdf",""
"133","การบริการเบ็ดเสร็จด้านการฝึกอบรม","Wed, 2017-03-22 17:26","http://www.stkc.go.th/node/133","","ปัทมา นพรัตน์","สำนักพัฒนาศักยภาพนักวิทยาศาสตร์ห้องปฏิบัติการ (พศ.) เป็นหน่วยงานในกรมวิทยาศาสตร์บริการ กระทรวงวิทยาศาสตร์และเทคโนโลยี มีหน้าที่ในการพัฒนาบุคลากรด้านวิทยาศาสตร์และเทคโนโลยีในการเพิ่มขีดความสามารถในการแข่งขัน โดยการจัดฝึกอบรมในรูปแบบที่หลากหลายเพื่อถ่ายทอดองค์ความรู้ให้กับบุคลากรที่ปฏิบัติงานในห้องปฏิบัติการทั้งภาครัฐและเอกชน เพื่อพัฒนาทักษะและสมรรถนะของบุคลากรให้ทันสมัย สอดคล้องกับแนวโน้มการเปลี่ยนแปลงด้านวิทยาศาสตร์และเทคโนโลยีรวมทั้ง กฎ ระเบียบต่างๆ ของโลก เป็นการยกระดับความสามารถของบุคลากรในการปฏิบัติงาน

ที่มา วารสารกรมวิทยาศาสตร์บริการ ปีที่ 64 ฉบับที่ 202 ประจำเดือน กันยายน ปีที่พิมพ์ 2559 
     http://lib3.dss.go.th/fulltext/dss_j/2559_64_202_p13-14.pdf",""
"132","การบริการเบ็ดเสร็จด้านการทดสอบ สอบเทียบ One Stop Service for Testing and Calibration","Wed, 2017-03-22 17:22","http://www.stkc.go.th/node/132","","เดช บัวคลี่","กรมวิทยาศาสตร์บริการ ร่วมกับหน่วยงานในสังกัดกระทรวงวิทยาศาสตร์และเทคโนโลยีพัฒนาระบบบริการทดสอบ สอบเทียบแบบเบ็ดเสร็จ (One-Stop Testing and Calibration Service) ภายใต้เว็บไซต์ onestop.most.go.th ที่พร้อมให้บริการอย่างครบวงจร โดยผู้รับบริการสามารถทำรายการส่งตัวอย่างทดสอบ และตรวจสอบสถานะการให้บริการผ่านระบบออนไลน์ที่เว็บไซต์ onestop.most.go.th ซึ่งได้เริ่มดำเนินการตั้งแต่วันที่ 1 มกราคม 2559 เป็นต้นมา

ที่มา วารสารกรมวิทยาศาสตร์บริการ ปีที่ 64 ฉบับที่ 202 ประจำเดือน กันยายน ปีที่พิมพ์ 2559 
     http://lib3.dss.go.th/fulltext/dss_j/2559_64_202_p9-10.pdf",""
"131","การบริการแบบครบวงจรของศูนย์บริหารจัดการทดสอบความชำนาญห้องปฏิบัติการ","Wed, 2017-03-22 17:16","http://www.stkc.go.th/node/131","","สุกัลยา พลเดช","การให้บริการกิจกรรมทดสอบความชำนาญห้องปฏิบัติการแบบครบวงจร ผ่านทางเทคโนยีสารสนเทศ ของศูนย์บริหารจัดการทดสอบความชำนาญ ถือได้ว่าเป็นอีกรูปแบบหนึ่งของการนำแนวคิดการให้บริการแบบเบ็ดเสร็จหรือ One Stop Service มาใช้ โดยผู้รับบริการสามารถติดต่อศูนย์ฯ ผ่านทางอินเตอร์เน็ต หรือช่องทางสารสนเทศที่ได้จัดทำขึ้น ตามกระบวนการและวิธีการที่กำหนดไว้จนกระทั่งบริการแล้วเสร็จ ทำให้สามารถรองรับจำนวนห้องปฏิบัติการที่ขอรับบริการที่เพิ่มสูงขึ้นทุกปี ลดขั้นตอนการให้บริการ สะดวก รวดเร็ว ประหยัดเวลาและค่าใช้จ่ายในการเดินทาง ตอบสนองความต้องการของผู้รับบริการได้อย่างครอบคลุมทั่วถึงทั้งในประเทศและต่างประเทศ ในระยะเวลาใกล้เคียงกัน

ที่มา วารสารกรมวิทยาศาสตร์บริการ ปีที่ 64 ฉบับที่ 202 ประจำเดือน กันยายน ปีที่พิมพ์ 2559
     http://lib3.dss.go.th/fulltext/dss_j/2559_64_202_p11-12.pdf",""
"130","กรมวิทยาศาสตร์บริการ  ความสำเร็จการดำเนินงาน คูปองวิทย์เพื่อโอทอป ปี 2559","Wed, 2017-03-22 17:07","http://www.stkc.go.th/node/130","","อาภาพร สินธุสาร","คูปองวิทย์เพื่อโอทอป (STI Coupon for OTOP Upgrade) หมายถึง การให้บริการด้านวิทยาศาสตร์เทคโนโลยีและนวัตกรรม (วทน.) ใน 6 เรื่อง คือ พัฒนาคุณภาพวัตถุดิบ พัฒนานวัตกรรมผลิตภัณฑ์พัฒนาและออกแบบบรรจุภัณฑ์พัฒนาและออกแบบกระบวนการผลิต พัฒนาระบบมาตรฐาน พัฒนาและออกแบบเครื่องจักร แก่ผู้ประกอบการกลุ่มเป้าหมาย 3 กลุ่ม

ที่มา วารสารกรมวิทยาศาสตร์บริการ ปีที่ 64 ฉบับที่ 202 ประจำเดือน กันยายน ปีที่พิมพ์ 2559
     http://lib3.dss.go.th/fulltext/dss_j/2559_64_202_p17-18.pdf",""
"129","การบริการของศูนย์ทดสอบผลิตภัณฑ์ประจำภาคตะวันออกเฉียงเหนือ จังหวัดขอนแก่น","Wed, 2017-03-22 17:01","http://www.stkc.go.th/node/129","","นงนุช เมธียนต์พิริยะ","ด้วยนโยบายกระทรวงวิทยาศาสตร์และเทคโนโลยีที่สนับสนุนให้มีการใช้ประโยชน์จากวิทยาศาสตร์เทคโนโลยีและนวัตกรรม และการพัฒนาโครงสร้างพื้นฐานด้านวิทยาศาสตร์และเทคโนโลยีเพื่อส่งเสริมการพัฒนาอุตสาหกรรมในแต่ละภูมิภาค กรมวิทยาศาสตร์บริการ จึงดำเนินโครงการจัดตั้งศูนย์ทดสอบผลิตภัณฑ์ในภูมิภาค และเริ่มดำเนินโครงการในปี2559 ในภาคตะวันออกเฉียงเหนือ โดยจัดตั้งศูนย์ทดสอบผลิตภัณฑ์ประจำภาคตะวันออกเฉียงเหนือเพื่อตอบสนองความต้องการของผู้ใช้บริการด้านวิทยาศาสตร์และเทคโนโลยีของภาคอุตสาหกรรม ภาครัฐและประชาชนทั่วไป อำนวยความสะดวกแก่ผู้ใช้บริการ ทำให้ลดค่าใช้จ่ายและเวลาในการเดินทางมาส่งตัวอย่างที่กรมวิทยาศาสตร์บริการ เป็นการเพิ่มศักยภาพในการแข่งขันของภาคเอกชนในภูมิภาคดังกล่าวได้อย่างครบวงจร

ที่มา วารสารกรมวิทยาศาสตร์บริการ ปีที่ 64 ฉบับที่ 202 ประจำเดือน กันยายน ปีที่พิมพ์ 2559 
     http://lib3.dss.go.th/fulltext/dss_j/2559_64_202_p6-8.pdf",""
"128","ข้อควรระวังในการทดสอบโครเมียมเฮกซะเวเลนซ์ ในผลิตภัณฑ์","Wed, 2017-03-22 16:52","http://www.stkc.go.th/node/128","","วีระ สวนไธสง","ปัจจุบันเป็นที่ทราบกันดีว่าโครเมียมเฮกซะเวเลนซ์มีความเป็นอันตรายต่อสุขภาพเนื่องจากโครเมียมเฮกซะเวเลนซ์ถูกจัดอยู่ในกลุ่มของสารก่อมะเร็ง ดังนั้นจึงมีการออกกฎระเบียบทั้งต่างประเทศและภายในประเทศมากมาย เพื่อช่วยป้องกันอันตรายจากโครเมียมเฮกซะเวเลนซ์ที่อาจเกิดขึ้นกับผู้บริโภคและสิ่งแวดล้อม เช่น ระเบียบ RoHS (Restriction of the use of certain hazardous substances in electrical and electronic equipment) ระเบียบบรรจุภัณฑ์และซากบรรจุภัณฑ์ (Packaging & Packaging waste directive, PPW) มาตรฐานความปลอดภัยสินค้าของเล่น (Safety of toys) ข้อกำหนดฉลากเขียว เป็นต้น

ที่มา วารสารกรมวิทยาศาสตร์บริการ ปีที่ 64 ฉบับที่ 202 ประจำเดือน กันยายน ปีที่พิมพ์ 2559 
http://lib3.dss.go.th/fulltext/dss_j/2559_64_202_p23-24.pdf",""
"127","บิสฟีนอล - เอ - ไดไกลซิดิลอีเทอร์ในสารเคลือบกระป๋องบรรจุอาหาร","Wed, 2017-03-22 16:45","http://www.stkc.go.th/node/127","","จุฑาทิพย์ ลาภวิบูลย์สุข","ปัจจุบันคนทั่วไปรู้จักสารบิสฟีนอลเอ (bisphenol A) หรือ BPA ที่อาจปนเปื้อนในขวดนมและอาหารกระป๋องกันอย่างมาก แต่น้อยคนนักที่จะรู้จักสารบิสฟีนอล-เอ-ไดไกลซิดิลอีเทอร์ (bisphenol A diglycidyl ether) หรือ BADGE ซึ่งเป็นสารที่ใช้ในอุตสาหกรรมการผลิตกระป๋อง โดยใช้เป็นแลกเกอร์หรือสารเคลือบทั้งภายในและภายนอกของกระป๋องเพื่อป้องกันรอยขีดข่วน สนิมและการปนเปื้อนของโลหะลงสู ่อาหารที่บรรจุกระป๋อง

ที่มา วารสารกรมวิทยาศาสตร์บริการ ปีที่ 64 ฉบับที่ 202 ประจำเดือน กันยายน ปีที่พิมพ์ 2559 
     http://lib3.dss.go.th/fulltext/dss_j/2559_64_202_p25-26.pdf
",""
"126","ศูนย์ทดสอบผลิตภัณฑ์ประจำภาคตะวันออกเฉียงเหนือ จังหวัดขอนแก่น ","Wed, 2017-03-22 16:34","http://www.stkc.go.th/node/126","","ณัชนพงศ์ วชิรวงศ์บุรี","ระบบการให้บริการด้านทดสอบ/สอบเทียบแบบเบ็ดเสร็จของกระทรวงวิทยาศาสตร์และเทคโนโลยี (MOST One Stop Service) เป็นหนึ่งในกลยุทธ์สำคัญของกระทรวงวิทยาศาสตร์และเทคโนโลยีที่จะช่วยอำนวยความสะดวกให้กับผู้ประกอบการไทย ตอบสนองความต้องการของผู้ประกอบการได้อย่างครอบคลุมและทั่วถึง People in focus ฉบับนี้ ได้สัมภาษณ์ ดร.ณัชนพงศ์ วชิรวงศ์บุรี รองอธิบดีกรมวิทยาศาสตร์บริการ ถึงแนวคิดการจัดตั้งศูนย์ทดสอบผลิตภัณฑ์ประจำภาคตะวันออกเฉียงเหนือ จังหวัดขอนแก่น เพื่อให้บริการทดสอบผลิตภัณฑ์อุตสาหกรรมและชุมชน แบบบริการเบ็ดเสร็จ (One Stop Service) เพื่ออำนวยความสะดวกแก่ผู้ใช้บริการ

ที่มา วารสารกรมวิทยาศาสตร์บริการ ปีที่ 64 ฉบับที่ 202 ประจำเดือน กันยายน ปีที่พิมพ์ 2559
     http://lib3.dss.go.th/fulltext/dss_j/2559_64_202_p1-2.pdf

",""
"119","นักวิจัยโยงลูกปัดโบราณจากภาคใต้ของไทยกับแถบทะเลเมดิเตอเรเนียน","Tue, 2017-03-21 15:57","http://www.stkc.go.th/node/119","","สถาบันวิจัยแสงซินโครตรอน (องค์การมหาชน)","ทีมนักวิจัยจากสถาบันวิจัยแสงซินโครตรอน มหาวิทยาลัยศิลปากร มหาวิทยาลัยเกษตรศาสตร์ และกองทัพบก ได้ใช้เทคนิคการดูดกลืนรังสีเอ็กซ์ที่ระบบลำเลียงแสงที่ 8 ของห้องปฏิบัติการแสงสยามศึกษารูปแบบของธาตุทองแดงในลูกปัด ซึ่งเป็นตัวให้กำเนิดสีแดงของลูกปัดดังกล่าว และพบว่าทองแดงในลูกปัดโบราณอยู่ในรูปของผลึกทองแดงผสมกับอนุภาคของธาตุทองแดงที่มีประจุ +1

ที่มา http://164.115.25.161/th/index.php?option=com_content&view=article&id=71:if-youre-going-to-be-thinking-you-may-as-well-think-big&catid=44:2010-11-01-18-55-24&Itemid=326
",""
"118","การศึกษาการใช้สารซิลิกาแทนคาร์บอนเป็นตัวเสริมความแข็งแรงในยางพารายางธรรมชาติ","Tue, 2017-03-21 15:53","http://www.stkc.go.th/node/118","","อทิตยา โต๊ะสัน และคณะ","ปัจจุบันยางพาราธรรมชาติถูกนำมาใช้เป็นวัตถุดิบในการผลิตวัสดุอุปกรณ์ต่างๆ มากมายหลายชนิดเพื่อใช้เป็นสิ่งจำเป็นสำหรับการใช้ชีวิตประจำวัน จนเหมือนเป็นสิ่งจำเป็นที่ขาดไม่ได้ เช่น ยางรัดของ หมอน ที่นอน อุปกรณ์ด้านการแพทย์ ยางรถยนต์ ถุงมือยาง สายพานขนส่ง ชิ้นงานทางด้านวิศวกรรม และผลิตภัณฑ์ต่างๆ ที่ใช้ในงานก่อสร้าง เป็นต้น กระบวนการแปรรูปยางธรรมชาติให้เป็นผลิตภัณฑ์จากยางพาราที่มีคุณสมบัติตามที่ต้องการนั้น สามารถทำได้โดยการเติมสารเคมีชนิดต่างๆ เช่น กำมะถัน ผงเขม่าดำ (carbon black) และสารตัวเร่งต่างๆ เป็นต้น

ที่มา http://164.115.25.161/th/index.php?option=com_content&view=article&id=1220:2012-05-30-07-24-29&catid=44:2010-11-01-18-55-24&Itemid=326

",""
"117","การตรวจสอบองค์ประกอบของหญ้าแฝกด้วยแสงย่านอินฟราเรด","Tue, 2017-03-21 15:42","http://www.stkc.go.th/node/117","","ผศ.ดร.วิมลรัตน์ สุตะพันธ์ สาขาวิชาวิศวกรรมพอลิเมอร์ สาขาวิชาวิศวกรรมศาสตร์ มหาวิทยาลัยเทคโนโลยีสุรนารี","หญ้าแฝกเป็นพืชตระกูลหญ้า ขึ้นเป็นกอหนาแน่น ลักษณะใบแคบยาวประมาณ 75 เซนติเมตร ความกว้างประมาณ 8 มิลลิเมตร ค่อนข้างแข็ง พระบาทสมเด็จพระเจ้าอยู่หัวภูมิพลอดุลยเดชฯ ได้พระราชทานพระราชดําริให้มีการปลูกหญ้าแฝกเพื่ออนุรักษ์ดิน และน้ำ เนื่องจากหญ้าแฝกมีระบบรากประสานติดต่อกันแน่นเสมือนม่าน หรือกําแพงใต้ดินสามารถช่วยป้องกันการพังทลายของหน้าดิน และสามารถเก็บกักน้ำไว้ได้ ช่วยให้ดินมีความชื้น 

ที่มา http://164.115.25.161/th/index.php?option=com_content&view=article&id=163:2010-11-22-21-26-50&catid=44:2010-11-01-18-55-24&Itemid=326
",""
"116","แสงซินโครตรอนช่วยในการวิจัย เพื่อใช้จุลินทรีย์ลดการสะสมแคดเมียมในข้าว","Tue, 2017-03-21 15:38","http://www.stkc.go.th/node/116","","ดร.สุรศักดิ์ อดุลยศิลป์ ภาควิชาจุลชีววิทยา มหาวิทยาลัยขอนแก่น","การปลูกข้าวในพื้นที่ที่มีการปนเปื้อนของแคดเมียม ก่อให้เกิดการสะสมของแคดเมียมในเมล็ดข้าวที่สูงเกินมาตรฐานสากลซึ่งส่งผลเสียโดยตรงต่อสุขภาพ สังคม วัฒนธรรมระบบเศรษฐกิจของชาวนา และชื่อเสียงของคุณภาพข้าวไทยในตลาดโลก ในธรรมชาติสารแคดเมียมอยู่ในรูปทั้งที่ละลายน้ำซึ่งเป็นพิษต่อสิ่งมีชีวิต (soluble toxic form) และไม่ละลายน้ำซึ่งไม่เป็นพิษต่อสิ่งมีชีวิต (insoluble nontoxic form)

ที่มา http://164.115.25.161/th/index.php?option=com_content&view=article&id=164:2010-11-22-23-19-39&catid=44:2010-11-01-18-55-24&Itemid=326

",""
"115","การติดตามการเปลี่ยนแปลงของตัวอ่อนโคนมโคลนนิ่งด้วยแสงอินฟราเรด","Tue, 2017-03-21 15:33","http://www.stkc.go.th/node/115","","ดร.วราภรณ์ ตัณฑนุช และคณะ","“เทคโนโลยีการโคลนนิ่งโคนม” เป็นการผลิตโคนมสายพันธุ์แท้มีลักษณะทั้งทางกายภาพและพันธุกรรมเหมือนกับโคนมที่ใช้เป็นต้นแบบซึ่งช่วยลดทั้งระยะเวลาและต้นทุนการผลิตโคนมสายพันธุ์ดีปัญหาที่พบได้บ่อยของการโคลนนิ่ง คือตัวอ่อนไม่สามารถพัฒนาไปถึงขั้นที่พร้อมจะฝังตัวในมดลูกได้รวมทั้งพบอัตราการเกิดความพิการและอัตราการตายหลังคลอดของลูกโคนมโคลนนิ่งสูง

ที่มา http://164.115.25.161/th/index.php?option=com_content&view=article&id=90:apple-boss-back-in-charge-with-new-ipod-&catid=44:2010-11-01-18-55-24&Itemid=326
",""
"114","การติดตามสภาวะหมอกควันในภาคเหนือ ด้วยแสงซินโครตรอน","Tue, 2017-03-21 15:29","http://www.stkc.go.th/node/114","","สถาบันวิจัยแสงซินโครตรอน (องค์การมหาชน)","สถานการณ์หมอกควันหรือฝุ่นละอองในภาคเหนือตอนบน ซึ่งสูงเกินมาตรฐานในปี 2555 พบว่าเกิดขึ้นเร็วกว่าทุกปีที่ผ่านมา คือเริ่มตั้งแต่ปลายเดือนกุมภาพันธ์ การเกิดฝุ่นละอองขนาดเล็กเหล่านี้เกิดจากการเผาไหม้ที่ไม่สมบูรณ์ จากไฟป่า การเผาตอฟางข้าว ซากข้าวโพดหลังเก็บเกี่ยว การเผาวัชพืชเพื่อทำไร่ และยังเกิดจากไอเสียของรถยนต์

ที่มา http://164.115.25.161/th/index.php?option=com_content&view=article&id=1110:2012-03-20-03-40-15&catid=44:2010-11-01-18-55-24&Itemid=326
",""
"113","การติดตามสภาวะฝุ่นหมอกละอองควันภาคเหนือ โดยเทคนิคการดูดกลืนแสงอินฟราเรด","Tue, 2017-03-21 15:23","http://www.stkc.go.th/node/113","","สถาบันวิจัยแสงซินโครตรอน (องค์การมหาชน)","หมอกควันจัดได้ว่าเป็นมลพิษทางอากาศที่สำคัญ เป็นผลมาจากกระบวนการเผาไหม้หรือสันดาปที่ไม่สมบูรณ์ ซึ่งเกิดขึ้นได้จากหลายสาเหตุ ได้แก่ ไฟป่า การเผาเศษพืชหรือเศษวัสดุทางการเกษตร การเผาขยะมูลฝอยจากชุมชน มลพิษจากอุตสาหกรรม เป็นต้น การเผาป่าหรือวัสดุทางการเกษตรในพื้นที่โล่งมีผลอย่างมากต่อการเพิ่มขึ้นขององค์ประกอบของสารอินทรีย์ในอนุภาคฝุ่นละอองและชนิดของก๊าซที่ถูกปล่อยสู่ชั้นบรรยากาศ ความเข้มข้นของฝุ่นละอองที่มีเส้นผ่านศูนย์กลางต่ำกว่า 2.5 ไมครอน และโอโซนสูง มีผลต่อคุณภาพของอากาศก่อให้เกิดการปล่อยก๊าซเรือนกระจกที่มากขึ้น อนุภาคฝุ่นละอองที่มีขนาดเล็กมากยังมีผลต่อสุขภาพและระบบนิเวศโดยรวมอีกด้วย

ที่มา http://164.115.25.161/th/index.php?option=com_content&view=article&id=1110:2012-03-20-03-40-15&catid=44:2010-11-01-18-55-24&Itemid=326
",""
"112","ทีมนักวิจัยสซ. ประสบความสำเร็จในการถ่ายภาพตัวอย่างทางชีวภาพครั้งแรก ของสถานีทดลองด้าน Photoemission Electron Microscopy (PEEM)","Tue, 2017-03-21 14:46","http://www.stkc.go.th/node/112","","ดร. นิชาดา เจียรนัยกูร","ระบบลำเลียงแสงและสถานีทดลอง BL 3.2b ประกอบด้วยระบบกล้องจุลทรรศน์อิเล็กตรอนแบบ LEEM-PEEM ของบริษัท Elmitec จากประเทศเยอรมนี ซึ่งโดยทั่วไปเป็นระบบที่ใช้ในการศึกษาทางด้านวัสดุศาสตร์ (Material Sciences) และวิทยาการด้านพื้นผิว (Surface Science) โดยในรูปแบบการทำงานด้วยระบบ LEEM จะใช้แหล่งกำเนิดอิเล็กตรอนจากปืนยิงอิเล็กตรอน (electron gun) และในกรณีการทำงานด้วยระบบ PEEM จะใช้หลอดกำเนิดแสงอัลตร้าไวโอเล็ต (UV source) หรือ แสงซินโครตรอนในช่วงพลังงานของรังสีเอ็กซ์พลังงานต่ำ (Soft X-rays) ในการกระตุ้นบริเวณพื้นผิวของตัวอย่างให้มีการปลดปล่อยอิเล็กตรอน เนื่องด้วยระบบ LEEM-PEEM ต้องอาศัยการทำงานภายใต้สุญญากาศระดับยิ่งยวด

ที่มา http://164.115.25.161/th/index.php?option=com_content&view=article&id=166:-photoemission-electron-microscopy-peem&catid=44:2010-11-01-18-55-24&Itemid=326

",""
"111","เรดาร์ (RADAR)","Tue, 2017-03-21 14:29","http://www.stkc.go.th/node/111","","สำนักงานพัฒนาเทคโนโลยีอวกาศและภูมิสารสนเทศ (องค์การมหาชน)","เรดาร์ได้พัฒนาขึ้นระหว่างสงครามโลกครั้งที่ 2 เพื่อตรวจหาตำแหน่งและเส้นทางของเครื่องบินจากสถานีภาคพื้นดิน และใช้ในการนำทางในสภาพอากาศที่ไม่ดี RADAR ย่อมาจาก “Radio Detection And Ranging” เรดาร์เป็นระบบการตรวจวัดที่ต้องมีแหล่งของพลังงานที่มนุษย์สร้างขึ้น และส่งสัญญาณในช่วงคลื่นไมโครเวฟไปยังวัตถุเป้าหมายแล้ววัดความเข้มข้นของพลังงานที่กระจัดกระจายกลับ (Backscatter) ไปสู่เครื่องรับรู้ ซึ่งเป็นระบบการรับรู้แบบแอ็กทิฟ ดังนั้นการรับรู้หรือได้มาซึ่งภาพจากเรดาร์จึงสามารถถ่ายภาพได้ทั้งกลางวัน และกลางคืน ในทุกสภาพอากาศ ทะลุทะลวงเมฆได้

ที่มา http://www.gistda.or.th/main/th/node/1046

",""
"110","GISTDA เผยภาพถ่ายจากดาวเทียมไทยโชต พบพื้นที่เสียหายกว่าพันไร่","Tue, 2017-03-21 14:25","http://www.stkc.go.th/node/110","","สำนักงานพัฒนาเทคโนโลยีอวกาศและภูมิสารสนเทศ (องค์การมหาชน)","GISTDA เผยภาพถ่ายจากดาวเทียมไทยโชต พบพื้นที่เสียหายกว่าพันไร่ จากการเผาไหม้ป่าขุนช่างเคี่ยน พื้นที่ตำบล ช้างเผือก อำเภอเมืองเชียงใหม่ จังหวัดเชียงใหม่ หลังเกิดเหตุไฟไหม้อย่างรุนแรง เมื่อค่ำวันอาทิตย์ที่ 8 พฤษภาคม 2559 ที่ผ่านมา อย่างไรก็ตาม จิสด้าได้จัดทำเป็นชุดแผนที่พร้อมส่งและสนับสนุนแก่หน่วยงานในพื้นที่เพื่อการตรวจสอบและสำรวจต่อไป

ที่มา http://www.gistda.or.th/main/th/node/1254
",""
"109","เรามาทำความรู้จักกับจุด Hotspot และ การคาดการณ์พื้นที่เสี่ยงที่จะเกิดไฟป่าล่วงหน้า 7 วัน ว่ามีพื้นที่ไหนและสามารถบอกอะไรเราได้บ้าง","Tue, 2017-03-21 14:20","http://www.stkc.go.th/node/109","","สำนักงานพัฒนาเทคโนโลยีอวกาศและภูมิสารสนเทศ (องค์การมหาชน)","ไฟป่าส่งผลกระทบโดยตรงต่อพื้นที่ป่าไม้ และสุขภาพประชาชน โดยผลจากการเผาไหม้ก่อให้เกิดปัญหาหมอกควันในพื้นที่ภาคเหนือของประเทศไทย ซึ่งสาเหตุของไฟป่าส่วนใหญ่นั้นมักเกิดจากการกระทำของมนุษย์ ทั้งจากการเผาเศษวัสดุเหลือทิ้งจากการเกษตรเพื่อเตรียมพื้นที่เพาะปลูกในฤดุฝน การบุกรุกแผ้วถางป่าเพื่อจับจองพื้นที่ การเผาป่าเพื่อล่าสัตว์ และการเก็บหาของป่า โดยเฉพาะเห็ดเผาะ ผักหวาน นับว่าไฟป่าเป็นอีกหนึ่งภัยต่อความมั่นคงทางเศรษฐกิจและสังคมของประเทศ

ที่มา http://www.gistda.or.th/main/th/node/1153
",""
"108","SPACE INSPIRIUM แหล่งเรียนรู้ที่ทำให้ผู้เข้าชม แล้วเกิดแรงบันดาลใจ นำไปสู่จินตนาการ เหนือความรู้ทั้งปวง","Tue, 2017-03-21 11:04","http://www.stkc.go.th/node/108","","Amorn Petchsawang","SPACE INSPIRIUM แหล่งเรียนรู้ที่ทำให้ผู้เข้าชมแล้วเกิดแรงบันดาลใจ นำไปสู่จินตนาการเหนือความรู้ทั้งปวง “You are not alone in the Universe” …จากคำถามสู่การค้นหาคำตอบ…เริ่มต้นจากการเรียนรู้จักรวาล ทำไมโลกเราถึงมีสิ่งมีชีวิต จนเกิดคำถามมากมายเกี่ยวกับโลก ไม่ว่าจะกลมหรือแบนสู่การค้นหาและค้นพบจากความสงสัย จากจินตนาการสู่ห้วงอวกาศ สู่เทคโนโลยีที่ไม่หยุดยั้ง

ที่มา http://www.gistda.or.th/main/th/node/1080
",""
"107","เปิดแล้ว Space Inspirium แหล่งเรียนรู้ด้านอวกาศที่คนไทยไม่ควรพลาด","Tue, 2017-03-21 10:58","http://www.stkc.go.th/node/107","","สำนักงานพัฒนาเทคโนโลยีอวกาศและภูมิสารสนเทศ (องค์การมหาชน)","GISTDA ถือฤกษ์งามยามดีในวันเด็กแห่งชาติเปิด Space Inspirium มอบเป็นของขวัญปีใหม่สนองนโยบายรัฐบาล เปิดให้คนไทยเข้าชมฟรีนาน 3 เดือน โดย Space Inspirium จะเป็นแหล่งเรียนรู้ทางด้านอวกาศแห่งแรกและแห่งเดียวของประเทศไทยที่ทำให้ผู้ชมเกิดแรงบันดาลใจนำไปสู่จินตนาการเหนือความรู้ทั้งปวง

ที่มา http://www.gistda.or.th/main/th/node/1088
",""
"91","“มารี คูรี” สตรีผู้ยกระดับชีวิตมนุษยชาติ ด้วยศาสตร์แห่งเคมี","Wed, 2017-03-08 16:11","http://www.stkc.go.th/node/91","","ฝ่ายชุมชนและผู้ด้อยโอกาส สำนักงานพัฒนาวิทยาศาสตร์และเทคโนโลยีแห่งชาติ ภายใต้ กิจกรรมการพัฒนาศูนย์ความรู้วิทยาศาสตร์และเทคโนโลยี","“เคมีชีวิตเราอนาคตเรา” เป็นแนวคิดที่สะท้อนให้เห็นถึงความสําคัญของเคมีใน “ปี สากลแห่งเคมี” (The  International  Year  of  Chemistry  2011  :  IYC  2011)
เป็นปีที่ทั่วโลกร่วมกันฉลอง 100 ปี แห่งความสําเร็จทางด้านเคมีที่มีบทบาทกับชีวิตทุกชีวิตและยังช่วยยกระดับความเป็นอยู่ของมนุษย์ให้ดีขึ้นตั้งแต่ในอดีต ปัจจุบัน และ
อนาคต

ที่มา : http://nstda.or.th/rural/public/100%20articles-stkc/10.pdf
",""
"90","เอนโซ่ (ENSO)...ปรากฏการณ์ป่วนฝนแล้ง","Wed, 2017-03-08 16:09","http://www.stkc.go.th/node/90","","ฝ่ายชุมชนและผู้ด้อยโอกาส สำนักงานพัฒนาวิทยาศาสตร์และเทคโนโลยีแห่งชาติ ภายใต้ กิจกรรมการพัฒนาศูนย์ความรู้วิทยาศาสตร์และเทคโนโลยี","ลม ฟ้า อากาศ และฤดูกาลที่เกิดขึ้นในประเทศไทยของเราส่วนใหญ่ได้รับอิทธิพลมาจากลมมรสุม เช่น ลมมรสุมตะวันตกเฉียงใต้ ลมมรสุมตะวันออกเฉียงเหนือ ส่งผลให้ประเทศไทยมีฤดูกาลที่เด่นชัด คือ ฤดูฝนและฤดูแล้ง (ฤดูร้อน กับ ฤดูหนาว) และมาในช่วงเวลาที่ค่อนข้างแน่นอน

ที่มา : http://nstda.or.th/rural/public/100%20articles-stkc/9.pdf
",""
"89","เลียน ลวง พราง เรียนรู้เพื่ออยู่รอด","Wed, 2017-03-08 16:06","http://www.stkc.go.th/node/89","","ฝ่ายชุมชนและผู้ด้อยโอกาส สำนักงานพัฒนาวิทยาศาสตร์และเทคโนโลยีแห่งชาติ ภายใต้ กิจกรรมการพัฒนาศูนย์ความรู้วิทยาศาสตร์และเทคโนโลยี","หลายคนอาจเคยเห็นเสื้อลายพรางของทหารในสนามรบที่มีลวดลายเปรอะประเขียวๆ เหลืองๆ ช่วยอําพรางร่างกายให้เข้ากับสภาพแวดล้อมป่าเขาลําเนาไพร เป็นการพรางสายตาให้ทหารอีกฝ่ายสังเกตเห็นได้ยาก แต่เชื่อหรือไม่ว่าพฤติกรรมการพรางตัวเหล่านี้  สัตว์หลายชนิดใช้เพื่อการเอาตัวรอดที่มีมาเป็นเวลายาวนานหลายล้านปีแล้วก่อนที่จะมีมนุษย์อย่างเราเกิดขึ้นบนโลกนี้เสียอีก

ที่มา : http://nstda.or.th/rural/public/100%20articles-stkc/8.pdf
",""
"88","ผึ้ง แมลงเจ้าสังคม","Wed, 2017-03-08 16:02","http://www.stkc.go.th/node/88","","ฝ่ายชุมชนและผู้ด้อยโอกาส สำนักงานพัฒนาวิทยาศาสตร์และเทคโนโลยีแห่งชาติ ภายใต้ กิจกรรมการพัฒนาศูนย์ความรู้วิทยาศาสตร์และเทคโนโลยี","แมลงเป็นสัตว์ที่มีประชากรและจำนวนชนิดมากที่สุดในบรรดาสัตว์ทั้งหมดในโลก แต่หากจะพูดถึงแมลงที่มีความอัศจรรย์และเรื่องราวที่น่าทึ่งในเรื่องของการอยู่ร่วมกันเป็นอาณาจักรหรือเป็นสังคมที่มีการแบ่งชั้นวรรณะหน้าที่กันอย่างชัดเจนแล้วเรากําลังพูดถึงแมลงที่ชื่อว่า “ผึ้ง”

ที่มา : http://nstda.or.th/rural/public/100%20articles-stkc/7.pdf
",""
"87","ชนิดพันธุ์ต่างถิ่นที่รุกราน หายนะของความหลากหลายทางชีวภาพ","Wed, 2017-03-08 15:58","http://www.stkc.go.th/node/87","","ฝ่ายชุมชนและผู้ด้อยโอกาส สำนักงานพัฒนาวิทยาศาสตร์และเทคโนโลยีแห่งชาติ ภายใต้ กิจกรรมการพัฒนาศูนย์ความรู้วิทยาศาสตร์และเทคโนโลยี","ประเทศไทยศูนย์รวมความหลากหลายทางชนิดพันธุ์ที่ยิ่งใหญ่ไม่แพ้ใครแต่อาจจะต้องสูญเสียชนิดพันธุ์พื้นเมืองในระบบนิเวศไปหากมีการรุกรานของชนิดพันธุ์ต่างถิ่นหรือเอเลี่ยนสปีชีส์ (alien species) 

ที่มา : http://nstda.or.th/rural/public/100%20articles-stkc/6.pdf
",""
"86","ไขปริศนาการกำเนิดสิ่งมีชีวิต","Wed, 2017-03-08 15:47","http://www.stkc.go.th/node/86","","ฝ่ายชุมชนและผู้ด้อยโอกาส สำนักงานพัฒนาวิทยาศาสตร์และเทคโนโลยีแห่งชาติ ภายใต้ กิจกรรมการพัฒนาศูนย์ความรู้วิทยาศาสตร์และเทคโนโลยี","โลก (EARTH) มี อายุกว่า 4,500 ล้านปีมีขนาดเส้นผ่านศูนย์กลางบริเวณเส้นศูนย์สูตร 12,755 กิโลเมตรหมุนรอบตัวเองด้วยความเร็ว 1670 กิโลเมตรต่อชั่วโมง (465 เมตรต่อวินาที) ใช้เวลา 24 ชั่วโมงโคจรรอบดวงอาทิตย์ด้วยความเร็ว 108,000 กิโลเมตรต่อชั่วโมง (30 กิโลเมตรต่อวินาที) ใช้เวลา 365 วัน โลกเป็นดาวเคราะห์หินที่มีขนาดใหญ่ที่สุดในระบบสุริยะและยืนยันได้ว่ามีสิ่งมีชีวิตอาศัยอยู่โดยมีมนุษย์เป็นสิ่งมีชีวิตที่ทรงปัญญาครองโลก

ที่มา ​: http://nstda.or.th/rural/public/100%20articles-stkc/5.pdf
",""
"85","โลกที่ดวงตามองไม่เห็น","Wed, 2017-03-08 15:43","http://www.stkc.go.th/node/85","","ฝ่ายชุมชนและผู้ด้อยโอกาส สำนักงานพัฒนาวิทยาศาสตร์และเทคโนโลยีแห่งชาติ ภายใต้ กิจกรรมการพัฒนาศูนย์ความรู้วิทยาศาสตร์และเทคโนโลยี","ดวงตาของเรามองเห็นโลกกว้างได้อย่างมากมาย แต่ใช่ว่าจะเห็นทุกสิ่งที่มีอยู่ในโลกยังมีโลกอื่นๆ อีกมากมายที่ซ้อนเร้นอยู่  แต่ดวงตาไม่สามารถมองเห็นได้ด้วยความอยากรู้อยากเห็นอยากค้นหาโลกที่ซ้อนอยู่  มนุษย์มุ่งคิดค้นพัฒนานวัตกรรมใหม่ๆ เพื่อการสำรวจเพื่อที่จะก้าวเข้าไปใกล้กับโลกที่หลบซ้อนอยู่ให้ได้ ปัจจุบันมนุษย์สามารถมองเห็นภาพมากมายทีไม่สามารถมองเห็นด้วยตาเปล่าผ่านอุปกรณ์เครื่องมือต่างๆ ทั้งอุปกรณ์ที่ทําใหิเห็นสิ่งที่มีขนาดเล็กมากจนมองด้วยตาเปล่าไม่เห็นอย่างกล้องจุลทรรศน์มองเห็นไปจนถึงสสารที่เล็กที่สุดอย่างอะตอมและสิ่งอื่นๆ อีกมากมาย  สิ่งที่มองไม่เห็นด้วยตาเหล่านี้อาจจะซ้อนความจริงบางอย่างของโลกใบที่เรามองเห็นอยู่และเป็นคําตอบที่ทําให้รู้ว่าอะไรคือ...ความจริง

ที่มา : http://nstda.or.th/rural/public/100%20articles-stkc/4.pdf
",""
"84","โลก ดาวเคราะห์ที่น่าอยู่ที่สุดในจักรวาล!!","Wed, 2017-03-08 15:40","http://www.stkc.go.th/node/84","","ฝ่ายชุมชนและผู้ด้อยโอกาส สำนักงานพัฒนาวิทยาศาสตร์และเทคโนโลยีแห่งชาติ ภายใต้ กิจกรรมการพัฒนาศูนย์ความรู้วิทยาศาสตร์และเทคโนโลยี","ในขณะที่โลกของเราในศตวรรษที่ 21  กำลังดำเนินไปอย่างรวดเร็วเทคโนโลยีต่างๆ ก้าวไปอย่างไม่หยุดยั้ง มนุษย์ ... สิ่งมีชีวิตที่ประสบความสำเร็จที่สุดในการขยายพันธุ์ได้เข้าครอบครองส่วนต่างๆ ของโลกจำนวนมนุษย์ที่มีมากถึง  7,000  ล้านคนก่อให้เกิดการเปลี่ยนแปลงกับโลกใบนี้ทั้งทางตรงและทางอ้อม ตั้งแต่การสร้างแหล่งที่อยู่อาศัยเพิ่มขึ้น การใช้ทรัพยากรธรรมชาติอย่างไม่คิดหน้าคิดหลัง เช่น การตัดไม้ทําลายป่าที่ทำให้สัตว์หลายชนิดต้องสูญพันธุ์  การใช้ทรัพยากรปิโตรเลียมทำให้เกิดการปล่อยก๊าซหลายชนิดเข้าสู่ชั้นบรรยากาศทำให้เกิดวิกฤตการณ์โลกร้อน (ซึ่งเราคงปฏิเสธไม่ได้ เพราะมันมีหลักฐานติดอยู่ในชั้นหิน)  ความเปลี่ยนแปลงเหล่านี้ทำให้โลกเปลี่ยนแปลงจนไม่สามารถกลับสู่ สภาพเดิมได้อีก นักวิทยาศาสตร์จึงสร้างยุคสมัยทางธรณีวิทยาเพิ่มขึ้นและให้ชื่อว่าสมัยแอนโทรโปซีน (Anthropocene)

ที่มา : http://nstda.or.th/rural/public/100%20articles-stkc/3.pdf
",""
"83","ไขปริศนาท้องฟ้าสีคราม","Wed, 2017-03-08 15:32","http://www.stkc.go.th/node/83","","ฝ่ายชุมชนและผู้ด้อยโอกาส สำนักงานพัฒนาวิทยาศาสตร์และเทคโนโลยีแห่งชาติ ภายใต้ กิจกรรมการพัฒนาศูนย์ความรู้วิทยาศาสตร์และเทคโนโลยี","ในเช้าที่อากาศสดใส มีแสงแดดทอประกายอ่อนๆ หากเราแหงนมองไปที่ท้องฟ้า ก็จะเจอกับท้องฟ้าที่มีสีฟ้าสดใส แต่หากเราแหงนมองฟ้าอีกครั้งในตอนเย็น ท้องฟ้าที่เคยเป็นสีฟ้าสดใสนั้นกลับเปลี่ยนเป็นสีส้มหรือสีแดงส่องประกาย


ที่มา : http://nstda.or.th/rural/public/100%20articles-stkc/2.pdf
",""
"82","พลาสติก...สุดยอดมรดกจากโลกล้านปี","Wed, 2017-03-08 15:20","http://www.stkc.go.th/node/82","","ฝ่ายชุมชนและผู้ด้อยโอกาส สำนักงานพัฒนาวิทยาศาสตร์และเทคโนโลยีแห่งชาติ ภายใต้ กิจกรรมการพัฒนาศูนย์ความรู้วิทยาศาสตร์และเทคโนโลยี","ในปัจจุบันคงไม่มีใครไม่รู้จัก “พลาสติก” เพราะแค่ลืมตาตื่นขึ้นมามองไปรอบๆ ห้องก็มีแต่ของที่มีพลาสติกเป็นส่วนประกอบเต็มไปหมดยิ่งถ้านึกสนุกลองเอาของที่มีพลาสติกออกไปจากห้องให้หมด ห้องที่ได้คงจะโล่งโปร่งสบาย เพราะมันแทบจะไม่เหลืออะไรเลย!!


http://nstda.or.th/rural/public/100%20articles-stkc/1.pdf
",""
